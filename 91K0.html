
<div class="container-fluid">
  <div class="container-fluid">
    <div class="h1 col">91K0 – Illír bükk <em>(Fagus sylvatica)</em>-erdők <em>(Aremonio-Fagion)</em></div>
    <div class="h2 col">mindennapi használatra javasolt (rövid) név: illír bükkösök</div>
      
  </div>
   
<div id="faq" role="tablist" aria-multiselectable="true">

<div class="card">
  <div class="card-header" role="tab" id="questionOne">
    <h5 class="card-title">
      <a class="collapsed" data-toggle="collapse" data-parent="#faq" href="#answerOne" aria-expanded="false" 
         aria-controls="answerOne">
         Az élőhelytípus értelmezése:
      </a>
    </h5>
  </div>
  <div id="answerOne" class="collapse" role="tabcard" aria-labelledby="questionOne">
    <div class="card-body">
        A Dél-Dunántúl területén megjelenő, általában jó növekedésű (idős korban 20-35 m magas), 
        zárt lombkoronaszintű, rendszerint bükk dominanciájú, mérsékelten-közepesen elegyes, 
        főként cserjeszint nélküli, üde erdők. Szerkezet és fajösszetétel tekintetében szinte 
        megegyeznek az Észak-magyarországról, a Dunántúli-középhegységből és a Nyugat-
        Dunántúlról leírt szubmontán bükkösökkel (9130), lényegében azok szudmediterrán 
        klímahatás (enyhe telek, viszonylagos csapadékbőség) mellett kialakult változatai. Az illír 
        bükkösökön belül montán típusok nem fordulnak elő. A hazai élőhelytípus-kategóriák 
        (ÁNÉR-2011) közül a bükkösök (K5) egysége tartozik ide, de azokon belül csak a Délnyugat- 
        és Dél-Dunántúl területére eső állományok. Nem tartoznak ide az acidofrekvens 
        (kisavanyodott talajokhoz kötődő) lágyszárúak által meghatározott mészkerülő bükkösök 
        (K7a = 9110), az elegyetlen (esetleg bükkelegyes) gyertyánosok, ha azok inkább illír 
        gyertyános-kocsánytalan tölgyesek származékai (K2a = 91L0).
        
    </div>
    <div class="card-body">
        A faállománytípusok közül a potenciálisan (legnagyobb valószínűséggel, üde aljnövényzet 
        jelenléte esetén) ide sorolható egységek a szubmontán és montán bükkösöknél (9130) 
        felsorolt típusokkal azonosak.
        
    </div>
  </div>
</div>

<div class="card">
  <div class="card-header" role="tab" id="questionTwo">
    <h5 class="card-title">
    <a class="collapsed" data-toggle="collapse" data-parent="#faq" href="#answerTwo" aria-expanded="false" 
       aria-controls="answerTwo">
       Termőhelyi viszonyok:
    </a>
    </h5>
  </div>
  <div id="answerTwo" class="collapse" role="tabcard" aria-labelledby="questionTwo">
    <div class="card-body">
        A dombvidékeken és kisebb szigethegységekben előforduló illír bükkösök termőhelyi 
        jellemzői jórészt a középhegységi szubmontán és montán bükkösöknél leírtaknak megfelelően 
        alakulnak. Eltérésként említhető ugyanakkor, hogy a Dél-Dunántúlon – elsősorban az 
        alapkőzet-adottságok miatt – a podzolos és a savanyú, nem podzolos barna erdőtalajok, 
        valamint a rankerek és erubázok előfordulása nem jellemző.

    </div>
  </div>
</div>

<div class="card">
  <div class="card-header" role="tab" id="questionThree">
    <h5 class="card-title">
      <a class="collapsed" data-toggle="collapse" data-parent="#faq" href="#answerThree" aria-expanded="false" aria-controls="answerThree">
        Az állományok leírása:
      </a>
    </h5>
  </div>
  <div id="answerThree" class="collapse" role="tabcard" aria-labelledby="questionThree">
    <div class="card-body">
        Az illír bükkösök fajösszetétele – az erős szubmediterrán klímahatás következtében – számos 
        vonásban eltérhet a középhegységi szubmontán és montán bükkös állományokétól. A 
        lombkoronaszintben egyrészt megjelenhet a virágos kőris <b>(Fraxinus ornus)</b>, jelentősebb 
        elegyarányt érhet el a csertölgy <b>(Quercus cerris)</b>, másrészt (különösen a Mecsekben és a 
        Zselicben) konszociáció-alkotó fafaj lehet az ezüsthárs <b>(Tilia tomentosa)</b>.
        
    </div>   
    <div class="card-body">
        Az állományok cserjeszintjében tipikus (de csak elszórtan megjelenő) dél-dunántúli faj a 
        jerikói lonc <b>(Lonicera caprifolium)</b>, a szúrós csodabogyó <b>(Ruscus aculeatus)</b> és a lónyelvű 
        csodabogyó <b>(Ruscus hypoglossum)</b>.
        
    </div>
    <div class="card-body">
        A lágyszárú fajok között a típusalkotók (a montán elemeket leszámítva) jórészt megegyeznek 
        a szubmontán és montán bükkösöknél felsorolt fajokkal. A közismert középhegységi 
        szubmontán bükkös fajkészlethez képest ugyanakkor számos szubmediterrán növényfaj is 
        megjelenik, bár közülük csak kevés olyan faj van – például a szártalan kankalin <b>(Primula 
        vulgaris)</b>, díszes vesepáfrány <b>(Polystichum setiferum)</b> –, amely az illír bükkösök teljes 
        előfordulási területén megtalálható. Az illír fajok közül egyebek tekintetében a Zselicből és a 
        Mecsekből az illatos hunyor <b>(Helleborus odorus)</b>, a májvirág <b>(Hepatica nobilis)</b>, keleti 
        zergevirág <b>(Doronicum orientale)</b>, kispárlófű <b>(Aremonia agrimonoides)</b>, tarka lednek 
        <b>(Lathyrus venetus)</b>, a Zalai-dombságból pedig a zalai bükköny <b>(Vicia oroboides)</b> emelhető ki. 
        A klasszikus illír bükkös növények, mint a hármaslevelű szellőrózsa <b>(Anemone trifolia)</b> és a 
        pofók árvacsalán <b>(Lamium orvala)</b> hazánkban csak néhány helyszínen fordulnak elő.
        
    </div>
  </div>
</div>

<div class="card">
  <div class="card-header" role="tab" id="questionFour">
    <h5 class="card-title">
      <a class="collapsed" data-toggle="collapse" data-parent="#faq" href="#answerFour" aria-expanded="false" aria-controls="answerFour">
        Az élőhelytípus beazonosítását segítő további, részletesebb leírás (Á-NÉR 2011):
    </h5>
  </div>
  <div id="answerFour" class="collapse" role="tabcard" aria-labelledby="questionFour">
    <div class="card-body">
      <a href="http://www.novenyzetiterkep.hu/node/805" target="_blank">K5</a><br>
    </div>
  </div>
</div>

<div class="card">
  <div class="card-header" role="tab" id="questionSix">
    <h5 class="card-title">
      <a class="collapsed" data-toggle="collapse" data-parent="#faq" href="#answerSix" aria-expanded="false" aria-controls="answerSix">
        Európai és hazai elterjedés:
      </a>
    </h5>
  </div>
  <div id="answerSix" class="collapse" role="tabcard" aria-labelledby="questionSix">
    <div class="card-body">
        Az illír bükkösök a Balkán-félsziget nyugati részén és az Alpok déli (észak-olaszországi és 
        ausztriai) előterében, jellemzően magasabb középhegységi régiókban fordulnak elő. 
        Hazánkban (az elterjedési terület peremén) csak a Dél-Dunántúl területén, mintegy 20.000 
        hektáron jelennek meg. Állományaik – az illír fajok előfordulása, illetve egyfajta szakmai 
        megegyezés alapján – a Zala folyó, a Balaton, a Sió-csatorna és a Duna által kirajzolt 
        határvonaltól délre helyezkednek el. Ennek megfelelően a Göcsej és a Kerka-völgy bükkösei 
        még ide tartoznak, az őrségiek azonban már a középhegységi bükkös típushoz (9130) 
        sorolandók. Az állományok zöme (kb. 75%-a) ebben a térségben is viszonylag kedvező 
        természetességi állapotú.
    </div>
    <figure class="figure">
      <img src="img/91K0_illir_bukkosok.jpg" class="figure-img img-fluid" width="700px" alt="Az illír bükkösök (91K0) hazai elterjedése">
      <figcaption class="figure-caption text-center">Az illír bükkösök (91K0) hazai elterjedése</figcaption>
    </figure>
  </div>
</div>

<div class="card">
  <div class="card-header" role="tab" id="questionSeven">
    <h5 class="card-title">
      <a class="collapsed" data-toggle="collapse" data-parent="#faq" href="#answerSeven" aria-expanded="false" aria-controls="answerSeven">
        Vegetációs környezet:
      </a>
    </h5>
  </div>
  <div id="answerSeven" class="collapse" role="tabcard" aria-labelledby="questionSeven">
    <div class="card-body">
        Az illír bükkösök állománymérete az övezetes megjelenés miatt kifejezetten jelentős, 
        általában néhány hektártól többtíz hektárig terjedhet, de akár többszáz hektáros egybefüggő 
        állományok is lehetségesek (pl. Zselic, Mecsek, Zalai-dombvidék). Az érintkező 
        élőhelytípusok a zonalitás logikája szerint leggyakrabban illír gyertyános-tölgyesek (K1a, K2 
        és K7b = 91L0), erősen tagolt domborzat esetén (pl. Mecsek) esetenként cseres-kocsánytalan 
        tölgyesek (L2a = 91M0). Folyóvölgyekben keményfás ligeterdőkkel (J6 = 91F0) is határosak. 
        A zonális jelleg miatt mindezeken túl az illír bükkösök nagyon sok egyéb erdei élőhelytípus 
        (szikla-, szurdok- és törmeléklejtő-erdők, mészkerülő erdők, égerligetek, stb.) állományát is 
        magukba foglalhatják.
    </div>
  </div>
</div>

<div class="card">
  <div class="card-header" role="tab" id="questionEight">
    <h5 class="card-title">
      <a class="collapsed" data-toggle="collapse" data-parent="#faq" href="#answerEight" aria-expanded="false" aria-controls="answerEight">
        Használattörténet, erdődinamika és veszélyeztetettség:
      </a>
    </h5>
  </div>
  <div id="answerEight" class="collapse" role="tabcard" aria-labelledby="questionEight">
    <div class="card-body">
        Az illír bükkösök erdődinamikai folyamatai, történeti használati formái, továbbá 
        veszélyeztető tényezői érdemben nem térnek el a középhegységi bükkösöknél leírtaktól. Az 
        állományok fenntartása rendszerint különösebb nehézség nélkül biztosítható, bár a 
        szubmediterrán hatások következtében nagyobb szerephez jutó elegyfák az illír bükkös 
        állományok egy részénél számottevően befolyásolhatják az erdődinamikát, illetve 
        erdőgazdálkodási, erdőkezelési vonatkozásban a felújulás/felújítás folyamatát is. Különösen 
        igaz mindez az ezüsthárs esetére, amely fafaj (rendszeres magtermése, sarjadzása, gyors 
        növekedése és vadrágás-tűrő képessége folytán) esetenként a gyertyánhoz hasonló 
        terjeszkedést, illetve területfoglalási intenzitást képes mutatni.

    </div> 
    <div class="card-body">      
        Az elmúlt egy-két évtized ismétlődő aszályos periódusai és az ezek következtében fellépő 
        rovargradációk az illír állományokban a középhegységi bükkösöknél komolyabb erdővédelmi 
        problémákat hoztak felszínre. Az alacsony dombvidékek (klimatikus értelemben véve 
        határtermőhelyen álló) bükköseit az időjárási anomáliák eleve jobban megviselik, így például 
        a belső-somogyi homokvidék kis kiterjedésű, fragmentális erdei kifejezetten veszélyeztetettek 
        (felújításuk során gyakran nem is bükkös faállományt hoznak fel).

    </div>
  </div>
</div>

<div class="card">
  <div class="card-header" role="tab" id="questionEleven">
    <h5 class="card-title">
      <a class="collapsed" data-toggle="collapse" data-parent="#faq" href="#answerEleven" aria-expanded="false" aria-controls="answerEleven">
        Gazdasági és természetvédelmi jelentőség:
      </a>
    </h5>
  </div>
  <div id="answerEleven" class="collapse" role="tabcard" aria-labelledby="questionEleven">
    <div class="card-body">
        Az illír bükkösök – a középhegységi bükkösökhöz hasonlóan, az ott leírt szempontok alapján 
        – kiemelkedő gazdasági és természetvédelmi jelentőséggel bírnak. Bár az élőhelytípushoz 
        sorolható állományok nagy területet borítanak Magyarországon kívül is, a növényföldrajzi 
        értelemben határhelyzetűnek tekinthető hazai állományok természeti értékeket megőrző 
        fenntartása az ország természeti állapotának védelme, a biodiverzitás-védelem és a Natura 
        2000 célkitűzések megvalósítása szempontjából egyaránt fontos feladat.
    </div>
  </div>
</div>

<div class="card">
  <div class="card-header" role="tab" id="questionTwelve">
    <h5 class="card-title">
      <a class="collapsed" data-toggle="collapse" data-parent="#faq" href="#answerTwelve" aria-expanded="false" aria-controls="answerTwelve">
        Felhasznált és ajánlott irodalom:
      </a>
    </h5>
  </div>
  <div id="answerTwelve" class="collapse" role="tabcard" aria-labelledby="questionTwelve">
    <div class="card-body">
        BARTHA és KORDA 2017, BORHIDI 1984, BORHIDI 1997c, CSÉPÁNYI 2001a, 2007, CSIKY és mtsai 2011a, 
        GÁLHIDY 2008, KENDERES 2008, KEVEY és BORHIDI 1992, MIHÓK és mtsai 2007, Pócs 1960, SOÓ 1964, 
        STANDOVÁR és KENDERES 2003, KIRÁLY és SZMORAD 2014b
    </div>
  </div>
</div>

</div>

</div>
    
