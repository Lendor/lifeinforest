

<div class="container-fluid">
  <div class="container-fluid">
    <div class="h1 col">91E0 – Enyves éger <em>(Alnus glutinosa)</em> és magas kőris <em>(Fraxinus excensior)</em> alkotta ligeterdők <em>(Alno-Padion, Alnion incanea, Salicion albae)</em></div>
    <div class="h2 col">mindennapi használatra javasolt (rövid) név: éger- és kőrisligetek, puhafás ligeterdők, láperdők</div> 
  </div>
   
<div id="faq" role="tablist" aria-multiselectable="true">

<div class="card">
  <div class="card-header" role="tab" id="questionOne">
    <h5 class="card-title">
      <a class="collapsed" data-toggle="collapse" data-parent="#faq" href="#answerOne" aria-expanded="false" 
         aria-controls="answerOne">
         Az élőhelytípus értelmezése:
      </a>
    </h5>
  </div>
  <div id="answerOne" class="collapse" role="tabcard" aria-labelledby="questionOne">
    <div class="card-body">
			Az élőhelytípus a mozgó- vagy pangóvíz által meghatározott termőhelyek többé-kevésbé zárt
			lombkoronaszintű, füzek, molyhos nyír, mézgás éger, magas és magyar kőris, illetve nyárak 
			alkotta, higrofil karakterű erdeit és cserjéseit foglalja magába. Teljes egészében ide sorolhatók 
			az égeres-kőrises láp- és mocsárerdők (J2), a fűz-nyár ártéri erdők (J4), az éger- és 
			kőrisligetek (J5), valamint hazai érelmezésben a fűzlápok (J1a), a nyírlápok, nyíres 
			tőzegmohalápok (J1b) és a folyómenti bokorfüzesek (J3). Nem tartoznak ehhez az 
			élőhelytípushoz a nedves rétek és másodlagos felszínek fűzcserjései (P2a), a nem lápi 
			közegben felnőtt pionír (bibircses nyír fafajú) nyíresek (RB), a jellegtelen gyepszintű 
			telepített égeresek (RB) és a nemesített fűz- és nyárfajták állományai (S2). Mivel az 
			egyébként ide sorolandó fűzlápok, nyírlápok, nyíres tőzegmohalápok és folyómenti 
			bokorfüzesek erdészeti jelentőséggel nem bírnak (erdőtervezett területeken nem, vagy alig 
			fordulnak elő), a továbbiakban ezeket részletesen nem tárgyaljuk.
    </div>
    <div class="card-body">
			A faállománytípusok közül potenciálisan (legnagyobb valószínűséggel, nedvességjelző 
			aljnövényzet jelenléte esetén) ide sorolhatók a KST-MÉ (28), KST-K (29), KST-EL (30), GY-
			E (50), HNY (66), HNY-NNY (67), HNY-KST (69), HNY-EL (70), FÜ (73), FÜ-E (74), MÉ 
			(75), MÉ-E (76), mezei juhar és hegyi juhar dominanciája esetén a J-E (52), magas kőris és 
			magyar kőris dominanciája esetén a K (53), K-T (54), K-E (55) típusok.	
    </div>
    <div class="container">
      <div class="row">
        <figure class="figure mx-auto">
          <img src="http://fototar.novenyzetiterkep.hu/sites/fototar.novenyzetiterkep.hu/files/BM_J4_DSCF0609rsf.jpg" 
                class="figure-img img-fluid rounded" alt="91E0_éger-_kőris_puhafás">
          <figcaption class="figure-caption">
            <a href="http://fototar.novenyzetiterkep.hu/node/12" target="_blank">
            Éger- és kőrisligetek, puhafás ligeterdők, láperdők élőhelytípusra jellemző erdőket ábrázoló képek a Méta fotótárban, ide kattintva.
            </a>
          </figcaption>
        </figure>
      </div>
    </div>
  </div>
</div>

<div class="card">
  <div class="card-header" role="tab" id="questionTwo">
    <h5 class="card-title">
    <a class="collapsed" data-toggle="collapse" data-parent="#faq" href="#answerTwo" aria-expanded="false" 
       aria-controls="answerTwo">
       Termőhelyi viszonyok:
    </a>
    </h5>
  </div>
  <div id="answerTwo" class="collapse" role="tabcard" aria-labelledby="questionTwo">
    <div class="card-body">
			Az élőhelytípushoz sorolható liget- és láperdők a klimatikus viszonyoktól gyakorlatilag 
			függetlenül jelennek meg. Láperdők valamennyi erdészeti klímakategória mellett 
			előfordulhatnak, a fűz-nyár ligeterdők azonban inkább az alacsonyabb régiókban fordulnak 
			elő (bükkös klíma mellett nem), míg az égeres-kőrises patakmenti ligeterdők inkább a 
			magasabb régiókban jellemzőek (erdőssztyepp klíma mellett nem). Termőhelyük közös 
			jellemzője valamilyen többletvízhatás jelenléte, így a ligeterdők leggyakrabban időszakos és 
			állandó vízhatású, továbbá felszínig nedves hidrológiai viszonyok mellett, míg a láperdők 
			állandó vízhatású, felszínig nedves és vízzel borított termőhelyeken állnak. A fűz-nyár 
			ligeterdőknél nyers és humuszos öntéstalajok, az éger-kőris ligeterdőknél lejtőhordalék 
			talajok, típusos és öntés réti talajok, öntés, réti és lejtőhordalék erdőtalajok, míg a láperdőknél 
			lápos és öntés réti talajok, illetve síkláp talajok fordulhatnak elő. Termőréteg-vastagságuk 
			igen sekélytől igen mélyig sokféle lehet.		
    </div>
  </div>
</div>

<div class="card">
  <div class="card-header" role="tab" id="questionThree">
    <h5 class="card-title">
      <a class="collapsed" data-toggle="collapse" data-parent="#faq" href="#answerThree" aria-expanded="false" aria-controls="answerThree">
        Az állományok leírása:
      </a>
    </h5>
  </div>
  <div id="answerThree" class="collapse" role="tabcard" aria-labelledby="questionThree">
    <div class="card-body">
			A patakmenti ligeterdők völgytalpi hordalékon kialakult, zárt lombkoronaszintű, 20-30 m 
			magasságot elérő, mézgás éger <b>(Alnus glutinosa)</b>, ritkábban magas kőris <b>(Fraxinus excelsior)</b> 
			vagy magyar kőris <b>(Fraxinus angustifolia ssp. danubialis)</b> alkotta, mérsékelten elegyes, 
			félnedves-nedves erdőtípusok. Gyakoribb elegyfájuk lehet a törékeny fűz <b>(Salix fragilis)</b>, 
			mezei juhar <b>(Acer campestre)</b>, gyertyán <b>(Carpinus betulus)</b>, rezgő nyár <b>(Populus tremula)</b>, 
			vadalma <b>(Malus sylvestris)</b>, hegyi szil <b>(Ulmus glabra)</b>, bükk <b>(Fagus sylvatica)</b>, hegyi juhar 
			<b>(Acer pseudoplatanus)</b> és a zselnicemeggy <b>(Padus avium)</b>. Az idegenhonos fafajok közül a 
			magasabb régiókban lucfenyő, az alacsonyabb térszíneken fekete dió, nemesnyárak 
			fordulhatnak elő. Hegylábi, dombvidéki régióban gyakoriak a törékeny füzes (pionír jellegű, 
			másodlagos) konszociációk.		
    </div>   
    <div class="card-body">
      Számottevő cserjeszinttel rendelkezhetnek, benne fekete bodzával <b>(Sambucus nigra)</b>, csíkos 
      kecskerágóval <b>(Euonymus europaeus)</b>, veresgyűrű sommal <b>(Cornus sanguinea)</b>, mogyoróval 
      <b>(Corylus avellana)</b>, hamvas szederrel <b>(Rubus caesius)</b>.
    </div>
    <div class="card-body">
      Gyepszintjüket ligeterdei és a gyertyános-tölgyesekkel, bükkösökkel közös üde lomberdei 
      fajok és nitrofil elemek alkotják. A gyakoribb típusképző lágyszárúak közül kiemelhető a 
      mocsári gólyahír <b>(Caltha palustris)</b>, ritkás sás <b>(Carex remota)</b>, posványsás <b>(Carex 
      acutiformis)</b>, vörös acsalapu <b>(Petasites hybridus)</b>, rezgő sás <b>(Carex brizoides)</b>, hegyi 
      sárgaárvacsalán <b>(Galeobdolon montanum)</b>, erdei sás <b>(Carex sylvatica)</b>, podagrafű 
      <b>(Aegopodium podagraria)</b>, erdei tisztesfű <b>(Stachys sylvatica)</b>, erdei nebáncsvirág <b>(Impatiens 
      noli-tangere)</b>, nagy csalán <b>(Urtica dioica)</b>. A további üde lomberdei és ligeterdei fajok közül 
      az aranyos veselke <b>(Chrysosplenium alternifolium)</b>, keserű kakukktorma <b>(Cardamine amara)</b>, 
      erdeikáka <b>(Scirpus sylvaticus)</b>, gyepes sédbúza <b>(Deschampsia caespitosa)</b>, erdei szélfű 
      <b>(Mercurialis perennis)</b>, madársóska <b>(Oxalis acetosella)</b>, farkasszőlő <b>(Paris quadrifolia)</b>, 
      pajzsika fajok <b>(Dryopteris spp.)</b> előfordulása érdemel említést. A kevésbé vizes talajú 
      állományokban a kora tavaszi aspektus jellegzetes fajai: pézsmaboglár <b>(Adoxa moschatellina)</b>, 
      szellőrózsák <b>(Anemone spp.)</b>, hagymás fogasír <b>(Cardamine bulbifera)</b>, keltikék <b>(Corydalis 
      spp.)</b>, sárga tyúktaréj <b>(Gagea lutea)</b>, salátaboglárka <b>(Ranunculus ficaria)</b>, csillagvirágok 
      <b>(Scilla spp.)</b>. Jelentősebb mohaszint csak a fák tövén és a fekvő holtfákon fejlődik ki.
    </div>
    <div class="card-body">
      A fűz-nyár (puhafás) ártéri erdők a folyók alacsony fekvésű, évente 1-2 hónapra elöntött 
      árterén kialakult, jórészt fehér fűz <b>(Salix alba)</b>, fehér nyár <b>(Populus alba)</b>, fekete nyár 
      <b>(Populus nigra)</b> által uralt, 20-30 m magasra növő erdei. A gyakoribb elegyfák közül a 
      törékeny fűz <b>(Salix fragilis)</b> és a vénic-szil <b>(Ulmus laevis)</b> említhető, az idegenhonos elemek 
      közül pedig teljesen általános a zöld juhar <b>(Acer negundo)</b>, gyakoriak még a nemesnyárak, az 
      amerikai kőris <b>(Fraxinus pennsylvanica)</b>, de sok más invazív fafaj is feltűnik. A cserjeszint 
      tömgesen megjelenő faja lehet a veresgyűrű som <b>(Cornus sanguinea)</b> és a hamvas szeder 
      <b>(Rubus caesius)</b>, az idegenhonos fajok közül pedig gyalogakác <b>(Amorpha fruticosa)</b>. 
      Jellemzőek a liánok, így például a komló <b>(Humulus lupulus)</b>, valamint az idegenhonos parti 
      szőlő <b>(Vitis riparia)</b> és közönséges vadszőlő <b>(Parthenocissus inserta)</b>. A gyepszint karakterét 
      mocsári elemek, ligeterdei, nitrofil és adventív fajok határozzák meg. Gyakoribb típusképző 
      lágyszárú a parti sás <b>(Carex riparia)</b>, mocsári perje <b>(Poa palustris)</b>, mocsári nőszirom <b>(Iris 
      pseudacorus)</b>, pántlikafű <b>(Phalaris arundinacea)</b>, vízi kányafű <b>(Rorippa amhibia)</b>, mocsári 
      nefelejcs <b>(Myosotis palustris)</b>, nagy csalán <b>(Urtica dioica)</b>. A folyóvizek magterjesztésben 
      játszott szerepe miatt nagyon sok adventív lágyszárú (ún. özönfaj) fordul elő, így többek 
      között cseh óriáskeserűfű <b>(Fallopia × bohemica)</b>, napraforgó fajok <b>(Helianthus spp.)</b>, borzas 
      kúpvirág <b>(Rudbeckia hirta)</b>, őszirózsa fajok <b>(Aster spp.)</b>, kanadai aranyvessző <b>(Solidago 
      canadensis)</b>, magas aranyvessző <b>(Solidago gigantea)</b>, feketéllő farkasfog <b>(Bidens frondosa)</b>. 
      Mohaszint csak a fekvő holtfákon jelentkezik.
    </div>
    <div class="card-body">
      A láp- és mocsárerdők pangóvizes vagy gyengén áramló vizekkel jellemezhető, részben 
      tőzeges vagy kotus talajú, 10-20 m magas, rendszerint mézgás éger <b>(Alnus glutinosa)</b> vagy 
      magyar kőris <b>(Fraxinus angustifolia ssp. danubialis)</b> által meghatározott, közepes záródású 
      erdők. Szórványos elegyfájuk a törékeny fűz <b>(Salix fragilis)</b>, fehér fűz <b>(Salix alba)</b>, vénic-szil 
      <b>(Ulmus laevis)</b>, kocsányos tölgy <b>(Quercus robur)</b>, rezgő nyár <b>(Populus tremula)</b> és a 
      zselnicemeggy <b>(Padus avium)</b>. Cserjeszintjük változó borítású, jellemző faja a rekettyefűz 
      <b>(Salix cinerea)</b>, a kutyabenge <b>(Frangula alnus)</b> és a kányabangita <b>(Viburnum opulus)</b>. 
      Gyepszintjükben lápi és mocsári elemek uralkodnak, s különösen a kiszáradó állományok 
      jellegzetessége a sásfajokkal, esetenként tőzegmohával <b>(Sphagnum spp.)</b> benőtt ún. lábasfák 
      jelenléte. A gyakoribb típusképző lágyszárúak közül kiemelhető a nyúlánk sás <b>(Carex 
      elongata)</b>, zsombéksás <b>(Carex elata)</b>, mocsári sás <b>(Carex acutiformis)</b>, parti sás <b>(Carex 
      riparia)</b>, erdeikáka <b>(Scirpus sylvaticus)</b>, vízi peszérce <b>(Lycopus europaeus)</b>, pajzsika fajok 
      <b>(Dryopteris spp.)</b>, tőzegpáfrány <b>(Thelypteris palustris)</b>. A fák közötti vízállásos 
      mélyedésekben békaliliom <b>(Hottonia palustris)</b>, békalencse fajok <b>(Lemna spp., Spirodela 
      polyrrhyza)</b>, közönséges rence <b>(Utricularia vulgaris)</b> jelenhet meg. A mohaszint (főleg a 
      lábasfák tövén) jelentős lehet.
    </div>
  </div>
</div>

<div class="card">
  <div class="card-header" role="tab" id="questionFour">
    <h5 class="card-title">
      <a class="collapsed" data-toggle="collapse" data-parent="#faq" href="#answerFour" aria-expanded="false" aria-controls="answerFour">
        Az élőhelytípus beazonosítását segítő további, részletesebb leírás (Á-NÉR 2011):
    </h5>
  </div>
  <div id="answerFour" class="collapse" role="tabcard" aria-labelledby="questionFour">
    <div class="card-body">
      <a href="http://www.novenyzetiterkep.hu/node/798" target="_blank">J2</a><br>
      <a href="http://www.novenyzetiterkep.hu/node/799" target="_blank">J4</a><br>
      <a href="http://www.novenyzetiterkep.hu/node/800" target="_blank">J5</a>
    </div>
  </div>
</div>

<div class="card">
  <div class="card-header" role="tab" id="questionFive">
    <h5 class="card-title">
      <a class="collapsed" data-toggle="collapse" data-parent="#faq" href="#answerFive" aria-expanded="false" aria-controls="answerFive">
        Fontosabb altípusok:
      </a>
    </h5>
  </div>
  <div id="answerFive" class="collapse" role="tabcard" aria-labelledby="questionFive">
    <div class="card-body">
      - éger- és kőrisligetek (91E0-1)<br>
      - puhafás ligeterdők (91E0-2)<br>
      - égeres és kőrises láperdők (91E0-3)
      
    </div>
  </div>
</div>


<div class="card">
  <div class="card-header" role="tab" id="questionSix">
    <h5 class="card-title">
      <a class="collapsed" data-toggle="collapse" data-parent="#faq" href="#answerSix" aria-expanded="false" aria-controls="answerSix">
        Európai és hazai elterjedés:
      </a>
    </h5>
  </div>
  <div id="answerSix" class="collapse" role="tabcard" aria-labelledby="questionSix">
    <div class="card-body">
      Európa-szerte elterjedt, vízhez kötött termőhelyeken a kontinens minden részén megtalálható 
      élőhelytípusról van szó, egyes altípusai ugyanakkor ritkábbak. A hazai állományok a folyóktól 
      távolabb eső alföldi területeket leszámítva sokfelé megjelennek, össz-kiterjedésük (nyírlápok, 
      fűzlápok és bokorfüzesek nélkül) mintegy 41.000 hektárra tehető. A domb- és hegyvidéki 
      patakok mentén húzódó égerligetek (16.000 ha) az Északi- és Dunántúli-középhegység, az 
      Alpokalja és a Dél-Dunántúl területén fordulnak elő. A fűz-nyár ligeterdők állományainak 
      zöme (21.000 ha) a nagyobb alföldi folyók (Duna, Tisza, Dráva, Rába) mentén jelentkezik. A 
      láp- és mocsárerdők (3.600 ha) nagyon szórványosak: a nagyobb összefüggő lápterületeken 
      (ma leginkább: Hanság) kívül részben a homokvidékek mélyedéseihez, részben a dombvidéki 
      patakok kiszélesedő szakaszaihoz kötődnek (ez utóbbi állományaik nagy része Somogy 
      megyére és Dabas-Ócsa környékére koncentrálódik). Az élőhelytípushoz sorolt állományok 
      természetességi állapota változó, a kedvező természetességi besorolású erdők aránya 50 % 
      körül alakul.
    </div>
    <figure class="figure">
      <img src="img/91E0_eger-_es_korisligetek_puhafas_ligeterdok_laperdok.jpg" class="figure-img img-fluid" width="700px" alt="Az éger- és kőrisligetek, puhafás ligeterdők, láperdők (továbbá: nyírlápok, fűzlápok, bokorfüzesek) (91E0) hazai elterjedése">
      <figcaption class="figure-caption text-center">Az éger- és kőrisligetek, puhafás ligeterdők, láperdők (továbbá: nyírlápok, fűzlápok, bokorfüzesek) (91E0) hazai elterjedése</figcaption>
    </figure>
  </div>
</div>

<div class="card">
  <div class="card-header" role="tab" id="questionSeven">
    <h5 class="card-title">
      <a class="collapsed" data-toggle="collapse" data-parent="#faq" href="#answerSeven" aria-expanded="false" aria-controls="answerSeven">
        Vegetációs környezet:
      </a>
    </h5>
  </div>
  <div id="answerSeven" class="collapse" role="tabcard" aria-labelledby="questionSeven">
    <div class="card-body">
      A meghatározó termőhelyi feltételek kiterjedése függvényében a liget- és láperdők állományai 
      jelentősen eltérő méretű állományokkal vannak jelen az erdővegetációban. A domb- és 
      hegyvidéki égeres-kőrises ligeterdők keskeny, legfeljebb néhány tíz méter széles, legfeljebb 
      néhány hektáros állományok, melyek elsősorban gyertyános-tölgyesek (K1a, K2 és K7b = 
      91G0) és bükkösök (K5 = 9130), kisebb részben cseres tölgyesek (L2a és L2b = 91M0) közé 
      ékelődve, illetve irtásterületek szomszédságában fordulnak elő. Ezzel szemben a síkvidéki, 
      folyómenti puhafás (fűz-nyár) ligeterdők állománymérete néhány hektártól többtíz hektárig 
      terjedhet, az érintkező állományok pedig rendszerint bokorfüzesek (J3 = 91E0) vagy 
      keményfás ligeterdők (J6 = 91F0), illetve részben kultúrterületek és fátlan élőhelytípusok 
      (köztük a folyók víztestje). A láp- és mocsárerdők mély fekvésű területekhez kötődő 
      állományai (a Hanság méretesebb láperdeit leszámítva) jórészt aprók, rendszerint néhány 
      tized hektárosak, ritkábban pár hektárosak. Befoglaló állományaik nagyon sokfélék lehetnek, 
      de síkvidéken elsősorban erdőssztyepp tögyesek (L5, M3 és M4 = 91I0), gyertyános-
      kocsányos tölgyesek (K1a = 91G0) és keményfás ligeterdők (J6 = 91F0) közé ékelődve 
      fordulnak elő.      
    </div>
  </div>
</div>

<div class="card">
  <div class="card-header" role="tab" id="questionEight">
    <h5 class="card-title">
      <a class="collapsed" data-toggle="collapse" data-parent="#faq" href="#answerEight" aria-expanded="false" aria-controls="answerEight">
        Használattörténet:
      </a>
    </h5>
  </div>
  <div id="answerEight" class="collapse" role="tabcard" aria-labelledby="questionEight">
    <div class="card-body">
      A régóta lakott folyómenti területeken a vízhez kötött élőhelytípusok évszázadok-évezredek 
      óta emberi hatás alatt állnak. Síkvidéki (puhafás) ligeterdők már a középkorban is erősen 
      fogyatkoztak (magasabb térszíneken a helyükön legelőket, kaszálókat alakítottak ki), majd 
      további jelentősebb csökkenésre a 19. századi folyószabályozásokat követően került sor. A 
      ligeterdők egy része időközben a domb- és hegyvidékekről is „eltűnt”, a patak menti 
      ligeterdők állományai helyén sokfelé hoztak létre magas fűhozamú üde-nedves réteket. A 
      természetes vegetációban egykor jóval gyakoribb éger- és kőrislápokat a lecsapolás, illetve 
      termőhelyeik átalakítása szorította vissza.      
    </div> 
    <div class="card-body">      
      Komolyabb mennyiségű és jó minőségű faanyaguk miatt a legtöbb láperdő-állományban 
      gazdálkodtak, illetve részben ma is gazdálkodnak. Kitermelésük korábban tarvágással, 
      felújulásuk nagyobb részt tuskósarjakkal, kisebb hányadban természetes magszórás révén 
      történt. A 20. században sásrétek befásításával vagy visszaerdősülésével új állományok is 
      képződtek. A síkvidéki (puhafás) ligeterdők és az éger-kőris ligeterdők faanyagának 
      hasznosítása hasonlóképpen zajlott, a tarvágás pedig szinte kizárólagos véghasználati móddá 
      vált. Az égerligetek felújítása rendszerint sarjaztatással történt, míg a puhafás ligeterdőkben 
      idegenhonos fafajok vagy kultúrfajták alkalmazása esetén a mesterséges felújítás vált 
      általánossá. Utóbbiaknál (magasabb fekvésben) a 20. század második felében elterjedt a teljes 
      talajelőkészítés (tuskó kitolása, gyökérfésülés, szántás és tárcsázás, majd erdősítés). 
      Idegenhonos fafajokat, illetve nemesített fajtákat (nyárak, füzek) mind az égerligetek, mind a 
      síkvidéki ligeterdők termőhelyére telepítettek. A domb- és hegyvidéki patakmenti rétek az 
      elmúlt fél évszázadban jórészt visszaerdősültek, az ártéri legeltetés felhagyása pedig lehetővé 
      tette az egykori hullámtéri puhafás erdők részleges regenerálódát.      
    </div>
  </div>
</div>

<div class="card">
  <div class="card-header" role="tab" id="questionNine">
    <h5 class="card-title">
      <a class="collapsed" data-toggle="collapse" data-parent="#faq" href="#answerNine" aria-expanded="false" aria-controls="answerNine">
        Erdődinamika:
      </a>
    </h5>
  </div>
  <div id="answerNine" class="collapse" role="tabcard" aria-labelledby="questionNine">
    <div class="card-body">
      A többletvíz-előforduláshoz kötött fás élőhelytípusok dinamikai folyamatai meglehetősen 
      gyorsak, a felújulás, növekedés, differenciálódás, holtfa-képződés és elhalás ciklusa akár 2-5 
      évtized alatt lezajlik. Az állományalkotó fafajok zöme apró magvú, magoncaik ásványi 
      talajfelszínen, hordalékon, fekvő holtfán vagy éppen zsombékokon jelennek meg. Zavarás 
      esetén az állományok gyorsan regenerálódnak, ennek előfeltétele azonban a megfelelő 
      vízellátottság. A folyók többé-kevésbé természetes vízjárású részein a puhafás ligeterdők 
      megjelenése, kialakulása, differenciálódása a teljesen természetes szukcessziós folyamatokat 
      mutatja (leszámítva az invazív fajok megjelenését). Az inváziós növényfajok – köztük fa- és 
      cserjefajok – ugyanakkor napjainkban a síkvidéki puhafás ligeterdők (kisebb arányban a 
      patakmenti ligeterdők és a láperdők) kiirthatatlan elemei, mennyiségük, szaporítóanyag-
      utánpótlásuk az állományok dinamikáját lényegesen befolyásoló tényező.      
    </div>
    <div class="card-body">
      Pionír tulajdonságaik miatt az állományalkotó fafajok a megfelelő vízháztartású másodlagos 
      felszíneken is megtelepszenek: a patakvölgyek egy részében így fordulnak elő például 
      másodlagos égeresek, vagy emberi beavatkozás következtében kialakult lefolyástalan 
      mélyedésekben így jönnek létre másodlagos láperdők.
    </div>
  </div>
</div>

<div class="card">
  <div class="card-header" role="tab" id="questionTen">
    <h5 class="card-title">
      <a class="collapsed" data-toggle="collapse" data-parent="#faq" href="#answerTen" aria-expanded="false" aria-controls="answerTen">
        Veszélyeztetettség:
      </a>
    </h5>
  </div>
  <div id="answerTen" class="collapse" role="tabcard" aria-labelledby="questionTen">
    <div class="card-body">
      A vízhez kötött fás élőhelytípusok természetességi állapotát elsősorban a vízrendezés-
      vízkormányzás, az erdőgazdálkodás és az inváziós fajok befolyásolják. A vízgazdálkodási 
      vonatkozású veszélyeztető tényezők, illetve tevékenységek sorából ki kell emelnünk a még 
      ma is tartó patak- és folyószabályozást, a lápos területek korábbi lecsapolását, a partvédelmi 
      művek kiépítése és a vizek levezetése érdekében végzett cserjeirtást, továbbá laza, szabályos 
      szerkezetű, elsősorban idegenhonos fafajokból, illetve fajtákból (nemesnyárak, nemesfüzek) 
      álló ültetvények létesítését. Az erdőgazdálkodás terén az elegyesség, a szerkezetesség és a 
      holtfa megtartása kevésbé problémás (pl. ártereken rengeteg holtfa keletkezik és marad benn 
      az állományokban), a gondok elsősorban a tarvágásokból, a faanyag-mozgatás miatt 
      jelentkező talajkárokból, a puhafás ligeterdők termőhelyén alkalmazott teljes 
      talajelőkészítésből, valamint az idegenhonos fafajok ültetéséből adódhatnak. Az 
      élőhelytípushoz sorolt állományokban nagyon komoly természetvédelmi probléma az 
      özönfajok terjedése. A zöld juhar (Acer negundo), amerikai kőris (Fraxinus pennsylvanica), 
      gyalogakác (Amorpha fruticosa), őszirózsák (Aster spp.), süntök (Echinocystis lobata), magas 
      aranyvessző (Solidago gigantea) és más adventív fajok előfordulása különösen a síkvidéki, 
      puhafás ligeterők állományait érinti, de más altípusok esetében is számottevő lehet. Végül a 
      felsoroltakon kívül itt is megemlítendő a túltartott nagyvadállomány károkozása, főként az 
      égeres-kőrises patak menti ligeterdők tekintetében.      
    </div>
  </div>
</div>

<div class="card">
  <div class="card-header" role="tab" id="questionEleven">
    <h5 class="card-title">
      <a class="collapsed" data-toggle="collapse" data-parent="#faq" href="#answerEleven" aria-expanded="false" aria-controls="answerEleven">
        Gazdasági és természetvédelmi jelentőség:
      </a>
    </h5>
  </div>
  <div id="answerEleven" class="collapse" role="tabcard" aria-labelledby="questionEleven">
    <div class="card-body">
      A síkvidéki fűz-nyár ligeterdők – területfoglalásuk, gyors növekedésük és számottevő 
      fatermésük miatt – a hazai erdők érzékelhető gazdasági jelentőséggel bíró állománytípusai 
      még akkor is, ha lágy lombos faanyaguk miatt ipari felhasználásuk viszonylag korlátozott. 
      Ezek az erdők jelentős részben ma is gazdasági elsődleges rendeltetésű erdők, az állományaik 
      részben védett természeti területeken kívülre esnek. A domb- és hegyvidéki éger-kőris 
      ligeterdők gazdasági jelentősége mérsékeltebb, állományaik nagy részben védettek, keskeny 
      sávban jelentkező erdeik faanyagát sok esetben nem kezelik külön (az égeresekben végzett 
      gazdálkodásnak táji szinten leginkább Somogy megyében van komolyabb súlya). Az éger-
      kőris láperdők gazdasági vonatkozásai még szerényebbek, az utóbbi évtizedek 
      természetvédelmi törekvései (lásd: ex lege védelem nagyobb védett területeken kívül) ellenére 
      ugyanakkor az állományok jelentős része még mindig nem került ki a gazdálkodás 
      hatóköréből.      
    </div>
    <div class="card-body">
      A fűz-nyár és éger-kőris ligeterdők erdőgazdálkodásban, iparifa- és tüzifa-ellátásban betöltött 
      szerepe tény, ugyanakkor területfoglalásuk és a vízfolyásokhoz-vízállásokhoz kötött 
      megjelenés speciális élőhelyi vonatkozásai miatt igen komoly természetvédelmi (valamint sok 
      helyen közjóléti) jelentőség is társul hozzájuk. A puhafás ligeterdőknek elsősorban alföldi 
      térségek általános környezeti-természeti állapotának fenntartása terén van kiemelkedő 
      szerepe, míg az éger-kőris ligeterdők a domb- és hegyvidékek patakmenti területein 
      biztosítanak különleges élőhelyeket. Érdemes kiemelni, hogy a puhafás ligeterdők között ma a 
      hazai erdővegetáció utolsó természetesen kialakult, a természetesség minden elemét 
      (szerkezetesség, holtfa, dinamika) felmutatni képes, „őserdő-szerű” állományai vannak. A 
      láperdők emellett növényföldrajzi jelentőséggel, illetve kifejezett reliktumőrző funkcióval is 
      bírnak, így összességében mindhárom altípus kapcsán elmondható, hogy állományaik 
      fenntartása és a mai kor veszélyeztető tényezőivel (vízháztartás változása, tarvágásos 
      véghasználatok, inváziós fajok terjeszkedése) szembeni megóvása – általában a biodiverzitás-
      védelem és a egyebek tekintetében a Natura 2000 célkitűzések sikeres megvalósítása 
      szempontjából is – kiemelt figyelmet igényel (biológiai-ökológiai alapokra helyezett 
      gazdálkodási tevékenységek körének szélesítése, a folyamatos erdőborítást biztosító 
      erdőkezelés felé történő elmozdulás, részben véderdőként való fenntartás).      
    </div>
  </div>
</div>

<div class="card">
  <div class="card-header" role="tab" id="questionTwelve">
    <h5 class="card-title">
      <a class="collapsed" data-toggle="collapse" data-parent="#faq" href="#answerTwelve" aria-expanded="false" aria-controls="answerTwelve">
        Felhasznált és ajánlott irodalom:
      </a>
    </h5>
  </div>
  <div id="answerTwelve" class="collapse" role="tabcard" aria-labelledby="questionTwelve">
    <div class="card-body">
      <a href="irodalom.html" target="_blank">BARTHA és KORDA 2017, BODOR 2001c, GENCSI 2001e, KEVEY 1997a, 1997b, 1997c, 1997d, 
        KEVEY és mtsai 2011a, 2011b, 2011c, KIRÁLY és mtsai 2011b, LÁJER 1998, MOLNÁR 1997a, 
        MOLNÁR és mtsai 2011d, ÓDOR és mtsai 2011, SZMORAD 2001e, SZMORAD 2014d
        </a>
    </div>
  </div>
</div>

</div>

</div>
    