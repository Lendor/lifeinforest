
<div class="container-fluid">
  <div class="container-fluid">
    <div class="h1 col">9180 – Lejtők és sziklatörmelékek <em>Tilio-Acerion erdői</em></div>
    <div class="h2 col">mindennapi használatra javasolt (rövid) név: törmeléklejtő- és szurdokerdők</div> 
  </div>
   
<div id="faq" role="tablist" aria-multiselectable="true">

<div class="card">
  <div class="card-header" role="tab" id="questionOne">
    <h5 class="card-title">
      <a class="collapsed" data-toggle="collapse" data-parent="#faq" href="#answerOne" aria-expanded="false" 
         aria-controls="answerOne">
         Az élőhelytípus értelmezése:
      </a>
    </h5>
  </div>
  <div id="answerOne" class="collapse" role="tabcard" aria-labelledby="questionOne">
    <div class="card-body">
        Gyenge vagy közepes növekedésű (10-25 m magas), felnyíló vagy zárt lombkoronaszintű, 
        zömmel hárs-juhar-kőris fafajokból álló, közepesen-erősen elegyes, részben nagyobb borítású 
        cserjeszinttel rendelkező, aljnövényzetében üde lomberdei-sziklaerdei lágyszárúak által uralt, 
        mohákban gazdag, félszáraz-üde erdők. Az élőhelytípus a hazai élőhelytípus-kategóriák 
        (ÁNÉR-2011) közül teljes egészében magába foglalja a szurdokerdők (LY1) és a 
        törmeléklejtő-erdők (LY2) egységét. Nem tartoznak viszont ide a bükkös sziklaerdők (LY3 = 
        9150) és a tölgyes jellegű xerotherm sziklaerdők és tetőerdők (LY4).      
    </div>
    <div class="card-body">
        A faállománytípusok közül potenciálisan (legnagyobb valószínűséggel, szurdokokban és 
        kőgörgeteges termőhelyeken, vagyis ha nem zonális erdők helyén kialakult konszociációkról 
        van szó) ide sorolhatók a B-K (5), B- EL (6), GY-KTT-EL (11), KTT-H (19), KTT-EL (23), 
        GY-E (50), J (51), J-E (52), K (53), K-T (54), K-E (55), H (77) és H-E (78) típusok.      
    </div>
    <div class="container">
      <div class="row">
        <figure class="figure mx-auto">
          <img src="http://fototar.novenyzetiterkep.hu/sites/fototar.novenyzetiterkep.hu/files/ly1_02_resize.jpg" 
                class="figure-img img-fluid rounded" alt="91G0_pannon gyertyános-tölgyes">
          <figcaption class="figure-caption">
            <a href="http://fototar.novenyzetiterkep.hu/node/15" target="_blank">
              Törmeléklejtő- és szurdokerdők élőhelytípusra jellemző erdőket ábrázoló képek<br>a Méta fotótárban, ide kattintva.
            </a>
          </figcaption>
        </figure>
      </div>
    </div>
  </div>
</div>

<div class="card">
  <div class="card-header" role="tab" id="questionTwo">
    <h5 class="card-title">
    <a class="collapsed" data-toggle="collapse" data-parent="#faq" href="#answerTwo" aria-expanded="false" 
       aria-controls="answerTwo">
       Termőhelyi viszonyok:
    </a>
    </h5>
  </div>
  <div id="answerTwo" class="collapse" role="tabcard" aria-labelledby="questionTwo">
    <div class="card-body">
        Állományaik a gyertyános-tölgyes és bükkös övben, szűk szurdokvölgyekben, gerincek és 
        sziklafalak alatt húzódó meredek oldalakon, törmeléklejtőkön, kőgörgetegeken, illetve töbrök 
        oldalában jelennek meg. Klímájuk rendszerint hűvös-párás (erdészeti klímakategória = 
        gyertyános-tölgyes, bükkös), szárazabb mezoklíma (erdészeti klímakategória = kocsánytalan 
        tölgyes) csak a délies kitettségű törmeléklejtő-erdőknél tapasztalható. Mindenféle tömör 
        alapkőzeten megtalálhatók. Hidrológiai viszonyaik többletvízhatástól független és szivárgó 
        vizű kategóriával jellemezhetők, talajaik (általában mozaikos megjelenéssel) lejtőhordalék 
        erdőtalajok, kőzethatású talajok (rendzina, ranker, erubáz) és sziklás-köves váztalajok. A 
        termőréteg-vastagság sekély vagy igen sekély.                 
    </div>
  </div>
</div>

<div class="card">
  <div class="card-header" role="tab" id="questionThree">
    <h5 class="card-title">
      <a class="collapsed" data-toggle="collapse" data-parent="#faq" href="#answerThree" aria-expanded="false" aria-controls="answerThree">
        Az állományok leírása:
      </a>
    </h5>
  </div>
  <div id="answerThree" class="collapse" role="tabcard" aria-labelledby="questionThree">
    <div class="card-body">
        A köves felszín, valamint az állandó kőzet- és talajmozgás miatt az állományok összetételében 
        elsősorban a plasztikus gyökérzettel rendelkező fafajok (hársak, juharok, kőrisek) jutnak 
        szerephez. Lombkoronaszintjükben főként a nagylevelű hárs <b>(Tilia platyphyllos)</b>, korai juhar 
        <b>(Acer platanoides)</b>, hegyi juhar <b>(Acer pseudoplatanus)</b>, magas kőris <b>(Fraxinus excelsior)</b> lehet 
        meghatározó, mellettük pedig a mezei juhar <b>(Acer campestre)</b>, a berkenye fajok <b>(Sorbus spp.)</b>, 
        a kislevelű hárs <b>(Tilia cordata)</b>, a hegyi szil <b>(Ulmus glabra)</b> – a Dunántúlon a virágos kőris 
        <b>(Fraxinus ornus)</b>, a Mecsek térségében az ezüsthárs <b>(Tilia tomentosa)</b> – a leggyakoribb 
        elegyfák. A bükk <b>(Fagus sylvatica)</b> és a gyertyán <b>(Carpinus betulus)</b> csak ritkán ér el 
        jelentősebb elegyarányt. A törzsek rendszerint sarjcsokrosak, a törmelékmozgás miatt gyakran 
        ívesek. A lombkoronaszint tagolt lehet és a déli kitettségű (fényben gazdagabb) törmeléklejtő-
        erdőkben a cserjeszinttel összefolyhat. Az idegenhonos fafajok közül leggyakrabban 
        fenyőfélék (a szurdokerdőkben elsősorban luc, a törmeléklejtő-erdőkben erdeifenyő és/vagy 
        feketefenyő) elegyedése tapasztalható, s helyenként terjeszkedik az akác és a bálványfa is.              
    </div>   
    <div class="card-body">
        Az állományok cserjeszintje változó, de sokszor erős borítást mutat. A szurdokerdei cserjék 
        üde erdei és nitrofil fajok – mogyoró <b>(Corylus avellana)</b>, ükörke lonc <b>(Lonicera xylosteum)</b>, 
        vadköszméte <b>(Ribes uva-crispa)</b>, fekete bodza <b>(Sambucus nigra)</b>, s közöttük magasabb 
        fekvésben montán elemek – pl. havasi ribiszke <b>(Ribes alpinum)</b>, fürtös bodza <b>(Sambucus 
        racemosa)</b> – is megjelenhetnek. A törmeléklejtő-erdők cserjeszintje változatos: északi 
        kitettségben, árnyas körülmények között a szurdokerdőknél már említett fajok fordulhatnak 
        elő, míg déli lejtőkön, fényben gazdag állományokban szárazabb erdőkre jellemző cserjefajok 
        – húsos som <b>(Cornus mas)</b>, mogyorós hólyagfa <b>(Staphylea pinnata)</b>, bibircses kecskerágó 
        <b>(Euonymus verrucosa)</b> – is dominálhatnak.                   
    </div>
    <div class="card-body">
        Gyepszintjük változatos összetételű, üde és száraz lomberdei és sziklaerdei fajokkal, 
        magaskórósokkal-nitrofitákkal, sok páfránnyal, geofitákkal. Az állandó talajmozgás és a 
        kőtörmelékes felszín miatt a tarackokkal terjeszkedő polikormon-képző lágyszárúak legfeljebb 
        csak kisebb foltokon jelennek meg. Szurdokerdőkben típusalkotó lehet az évelő holdviola 
        <b>(Lunaria rediviva)</b>, a hölgypáfrány <b>(Athyrium filix-femina)</b>, a podagrafű <b>(Aegopodium 
        podagraria)</b>, az erdei nebáncsvirág <b>(Impatiens noli-tangere)</b>, a nagy csalán <b>(Urtica dioica)</b>, a 
        falgyom <b>(Parietaria officinalis)</b>, törmeléklejtő-erdőkben az őzsaláta <b>(Smyrnium perfoliatum)</b>, 
        az erdei szélfű <b>(Mercurialis perennis)</b>, vérehulló fecskefű <b>(Chelidonium majus)</b>, a foltos 
        árvacsalán <b>(Lamium maculatum)</b>, a kányazsombor <b>(Alliaria petiolata)</b>, a nehézszagú gólyaorr 
        <b>(Geranium robertianum)</b>. A páfrányfajok közül vissza-visszatérő, gyakran jelentősebb borítást 
        elérő elemek a pajzsika <b>(Dryopteris spp.)</b> és vesepáfrány <b>(Polystichum spp.)</b> fajok, az 
        édesgyökerű páfrány <b>(Polypodium vulgare)</b>, a hólyagpáfrány <b>(Cystopteris fragilis)</b> és a 
        fodorka <b>(Asplenium spp.)</b> fajok. A mészkő-szurdokerdőkben több specialista, reliktum jellegű 
        növény is előfordul, így például a gímpáfrány <b>(Asplenium scolopendrium)</b>, farkasbogyó 
        <b>(Scopolia carniolica)</b>, havasi ikravirág <b>(Arabis alpina)</b>. A törmeléklejtő-erdők további 
        jellemző fajai: fényes gólyaorr <b>(Geranium lucidum)</b>, méregölő sisakvirág <b>(Aconitum anthora)</b>, 
        tavaszi görvélyfű <b>(Scrophularia vernalis)</b>, Waldstein-pimpó <b>(Waldsteinia geoides)</b>. A 
        foltokban humuszos szinttel rendelkező állományokban számottevő kora tavaszi aspektus – 
        benne: szellőrózsák <b>(Anemone spp.)</b>, hagymás fogasír <b>(Cardamine bulbifera)</b>, keltikék 
        <b>(Corydalis spp.)</b>, sárga tyúktaréj <b>(Gagea lutea)</b>, salátaboglárka <b>(Ranunculus ficaria)</b>, 
        csillagvirágok <b>(Scilla spp.)</b> – jelentkezhet. A mohák borítása (főleg a kőtörmeléken megjelenő 
        sziklalakó, valamint a holtfán élő fajok révén) jelentős lehet.                      
    </div>
  </div>
</div>

<div class="card">
  <div class="card-header" role="tab" id="questionFour">
    <h5 class="card-title">
      <a class="collapsed" data-toggle="collapse" data-parent="#faq" href="#answerFour" aria-expanded="false" aria-controls="answerFour">
        Az élőhelytípus beazonosítását segítő további, részletesebb leírás (Á-NÉR 2011):
      </a>
    </h5>
  </div>
  <div id="answerFour" class="collapse" role="tabcard" aria-labelledby="questionFour">
    <div class="card-body">
       <a href="http://www.novenyzetiterkep.hu/node/822" target="_blank">LY1</a><br>
       <a href="http://www.novenyzetiterkep.hu/node/823" target="_blank">LY2</a>
    </div>
  </div>
</div>

<div class="card">
    <div class="card-header" role="tab" id="questionFive">
       <h5 class="card-title">
         <a class="collapsed" data-toggle="collapse" data-parent="#faq" href="#answerFive" aria-expanded="false" aria-controls="answerFive">
         Fontosabb altípusok:
         </a>
       </h5>
    </div>
    <div id="answerFive" class="collapse" role="tabcard" aria-labelledby="questionFive">
       <div class="card-body">
          - szurdokerdők (9180-1)<br>
          - törmeléklejtő-erdők (9180-2)   
       </div>
    </div>
</div>

<div class="card">
  <div class="card-header" role="tab" id="questionSix">
    <h5 class="card-title">
      <a class="collapsed" data-toggle="collapse" data-parent="#faq" href="#answerSix" aria-expanded="false" aria-controls="answerSix">
        Európai és hazai elterjedés:
      </a>
    </h5>
  </div>
  <div id="answerSix" class="collapse" role="tabcard" aria-labelledby="questionSix">
    <div class="card-body">
        A Tilio-Acerion csoportba sorolható törmeléklejtő- és szurdokerdők Közép-, Nyugat- és Dél-
        Európa hegyvidéki tájain jelennek meg. A hazai állományok összterülete 2.200 hektár, ebből a 
        törmeléklejtő-erdők mintegy 1.700 hektárt, a szurdokerdők közel 500 hektárt tesznek ki. 
        Előfordulásaik jórészt az Északi- és Dunántúli-középhegység, a Mecsek és a Villányi-hegység 
        területére esnek, de a szurdokerdőknek további atipikus előfordulásai vannak a Zalai-
        dombvidék, Vasi-hegyhát és a Kőszegi-hegység területén. Az altípusok közül a törmeléklejtő-
        erdők szinte minden hegyvidéki tájegységünkben előfordulnak, szurdokerdeink zöme 
        (legalább 300 ha) ellenben kifejezetten mészkő alapkőzeten, a Bakonyban és a Bükkben 
        található. A kedvező természetességi állapotú állományok területi aránya eléri a 80%-ot.       
    </div>
    <figure class="figure">
      <img src="img/9180_tormeleklejto-_es_szurdokerdok.jpg" class="figure-img img-fluid" width="700px" alt="A törmeléklejtő- és szurdokerdők (9180) hazai elterjedése">
      <figcaption class="figure-caption text-center">A törmeléklejtő- és szurdokerdők (9180) hazai elterjedése</figcaption>
    </figure>
  </div>
</div>

<div class="card">
  <div class="card-header" role="tab" id="questionSeven">
    <h5 class="card-title">
      <a class="collapsed" data-toggle="collapse" data-parent="#faq" href="#answerSeven" aria-expanded="false" aria-controls="answerSeven">
        Vegetációs környezet:
      </a>
    </h5>
  </div>
  <div id="answerSeven" class="collapse" role="tabcard" aria-labelledby="questionSeven">
    <div class="card-body">
        A szurdokerdők és törmeléklejtő-erdők állománymérete rendszerint néhány tized hektártól 
        néhány hektárig terjed. A befoglaló, illetve kontakt (érintkező) élőhelytípusok leggyakrabban 
        szubmontán-montán bükkösök (K5 = 9130 és 91K0), gyertyános-kocsánytalan tölgyesek (K2 
        = 91G0 és 91L0) és egyéb sziklaerdők (LY4), ritkábban bükkös sziklaerdők, (LY3), cseres-
        kocsánytalan tölgyesek (L2a = 91M0) és molyhos tölgyesek (L1 = 91H0). A törmeléklejtő-
        erdők gyakran sziklai cserjéseket (M7 = 40A0) is magukba foglalnak.                  
    </div>
  </div>
</div>

<div class="card">
  <div class="card-header" role="tab" id="questionEight">
    <h5 class="card-title">
      <a class="collapsed" data-toggle="collapse" data-parent="#faq" href="#answerEight" aria-expanded="false" aria-controls="answerEight">
        Használattörténet:
      </a>
    </h5>
  </div>
  <div id="answerEight" class="collapse" role="tabcard" aria-labelledby="questionEight">
    <div class="card-body">
        Az állományokat rendszerint a befoglaló zonális erdőkkel együtt kezelték. Termőhelyi 
        jellemzőik ellenére korábban véghasználatukra is gyakran sor került, érintetlen állományaik 
        csak extrém meredek lejtőkön, nehezen megközelíthető „hegysapkák” oldalában maradhattak 
        meg. Letermelésük döntően tarvágás útján, felújulásuk sarjról, kisebb hányadban természetes 
        magszórás révén történt. A törmeléklejtő-erdők esetében a termőhelyi szélsőségek, a 
        tarvágások és a szinte mindenhová elérő erdei legeltetés miatt sokfelé maradtak kopárosodó 
        részek, ezeket az 1950-es, 1960-as években részben erdei- és feketefenyővel (Pinus sylvestris, 
        Pinus nigra) erdősítették. A szurdokerdők egy részében lucosítással próbálkoztak.   
    </div> 
    <div class="card-body">      
        A 20. század elején letermelt, korosbodó állományokban szórványosan már folytak tisztítási, 
        gyérítési munkák, majd később egészségügyi fakitermelések. Az erózióveszély, az erősen 
        korlátozott fahasználati lehetőségek, a nehéz felújíthatóság és a természetvédelmi szempontok 
        előtérbe kerülése miatt ezek az erdők azonban fokozatosan kikerültek a gazdálkodással 
        érintett erdők köréből. Nagy részük ma véderdőként besorolt, több évtizede nem kezelt, védett 
        természeti területre eső, idős (80-90 év feletti) erdő.          
    </div>
  </div>
</div>

<div class="card">
  <div class="card-header" role="tab" id="questionNine">
    <h5 class="card-title">
      <a class="collapsed" data-toggle="collapse" data-parent="#faq" href="#answerNine" aria-expanded="false" aria-controls="answerNine">
        Erdődinamika:
      </a>
    </h5>
  </div>
  <div id="answerNine" class="collapse" role="tabcard" aria-labelledby="questionNine">
    <div class="card-body">
        A jobb klimatikus és talajtani adottságokkal rendelkező állományok viszonylag gyorsan, míg 
        a száraz, délies lejtők törmeléklejtő-erdei lassan újulnak. A magról való felújulásban nagy 
        szerep jut a gyakran termő, magról jól terjeszkedő elegyfáknak (hársak, juharok, kőrisek), s 
        emellett az elöregedő, kidőlő fák gyökfőjéről való sarjadzás is számottevő lehet (különösen a 
        hársak esetében). A korábban fenyvesített foltokban jellemző folyamat a lombos fafajok 
        betöltődése, ugyanakkor a természetes fajösszetételt és szerkezetet napjainkban gyakran 
        átalakítja a völgyaljak felől gyökérsarjakkal betolakodó akác (Robinia pseudoacacia) vagy a 
        magról betelepedő bálványfa (Ailanthus altissima). A természetes dinamika érvényre jutását 
        (taposás és rágás révén) napjainkban nagyon erősen fékezi a nagyvadállomány.            
    </div>
  </div>
</div>

<div class="card">
  <div class="card-header" role="tab" id="questionTen">
    <h5 class="card-title">
      <a class="collapsed" data-toggle="collapse" data-parent="#faq" href="#answerTen" aria-expanded="false" aria-controls="answerTen">
        Veszélyeztetettség:
      </a>
    </h5>
  </div>
  <div id="answerTen" class="collapse" role="tabcard" aria-labelledby="questionTen">
    <div class="card-body">
        A véderdő-besorolások miatt az utóbbi időszakban az erdőgazdálkodás veszélyeztető szerepe 
        jelentősen csökkent, illetve megszűnt, legfeljebb az önálló kezelési egységként 
        (erdőrészletként) el nem különített, gazdálkodás alatt álló erdőkbe ékelődő kisebb 
        állományoknál érdemes ezzel a tényezővel számolni. A véghasználatokkal való fenyegetettség 
        ma már elenyésző, a természetességi viszonyokat inkább az egészségügyi fakitermelések, 
        illetve az idegenhonos fafajok betelepedése határozhatják meg. A gerincközeli helyzetű és déli 
        kitettségű törmeléklejtő-erdők esetében komoly probléma az erdődinamikai folyamatok 
        blokkolásában is megmutatkozó vadhatás (vö. muflon), a kilátópontok környékén pedig főleg 
        taposásban, gyomosodásban megnyilvánuló veszélyeztető tényező lehet az intenzív turizmus.            
    </div>
  </div>
</div>

<div class="card">
  <div class="card-header" role="tab" id="questionEleven">
    <h5 class="card-title">
      <a class="collapsed" data-toggle="collapse" data-parent="#faq" href="#answerEleven" aria-expanded="false" aria-controls="answerEleven">
        Gazdasági és természetvédelmi jelentőség:
      </a>
    </h5>
  </div>
  <div id="answerEleven" class="collapse" role="tabcard" aria-labelledby="questionEleven">
    <div class="card-body">
        A csekély területfoglalás, a nehéz megközelíthetőség és a gyenge fatermés miatt az 
        állományoknak gyakorlatilag nincs gazdasági jelentősége. A szélsőséges termőhelyi 
        viszonyok miatt (néhány szurdokerdő-állományt leszámítva) szinte kizárólag véderdőkről van 
        szó, amelyek sérülékenységük miatt önálló erdőrészlet esetében faanyagtermelést nem 
        szolgáló üzemmódba sorolást, kisebb, önálló erdőrészlet kialakítását lehetővé nem tevő 
        állományok esetében differenciált kezelést (egy famagasságnyi védősávval együtt véderdő-
        jellegű fenntartást) igényelnek. Az állományok szinte kizárólagosan védett természeti 
        területekre esnek. Természetvédelmi jelentőségük kiemelkedő, elsősorban a különleges 
        (sziklai) termőhely, az élőhelytípus unikális jellege és vegetációtörténeti vonatkozásai, 
        továbbá a ritka, védett fajok (köztük a reliktumok) magas száma miatt. Összességében az 
        élőhelytípushoz tartozó állományok megőrzésének a biológiai sokféleség fenntartása, illetve a 
        Natura 2000 célok elérése szempontjából egyaránt meghatározó jelentősége van.                 
    </div>
  </div>
</div>

<div class="card">
  <div class="card-header" role="tab" id="questionTwelve">
    <h5 class="card-title">
      <a class="collapsed" data-toggle="collapse" data-parent="#faq" href="#answerTwelve" aria-expanded="false" aria-controls="answerTwelve">
        Felhasznált és ajánlott irodalom:
      </a>
    </h5>
  </div>
  <div id="answerTwelve" class="collapse" role="tabcard" aria-labelledby="questionTwelve">
    <div class="card-body">
        BARTHA és KORDA 2017, CSIKY és mtsai 2011, BÖLÖNI és mtsai 2011, FEKETE 1963, FEKETE 
        1997e, JAKUCS 1967, ISÉPY 1970, KEVEY 1993, NAGY 1999, SZMORAD 2001e, SZMORAD 
        2014, VOJTKÓ 2002      
    </div>
  </div>
</div>

</div>

</div>
