
<div class="container-fluid">
  <div class="container-fluid">
    <div class="h1 col">91H0 – Pannon molyhos tölgyesek<em>Quercus pubescens-</em>szel</div>
    <div class="h2 col">mindennapi használatra javasolt (rövid) név: pannon molyhos tölgyesek</div>
      
  </div>
   
<div id="faq" role="tablist" aria-multiselectable="true">

<div class="card">
  <div class="card-header" role="tab" id="questionOne">
    <h5 class="card-title">
      <a class="collapsed" data-toggle="collapse" data-parent="#faq" href="#answerOne" aria-expanded="false" 
         aria-controls="answerOne">
         Az élőhelytípus értelmezése:
      </a>
    </h5>
  </div>
  <div id="answerOne" class="collapse" role="tabcard" aria-labelledby="questionOne">
    <div class="card-body">
        Kifejezetten gyenge növekedésű (4-15 m magas), részben felnyíló lombkoronaszintű vagy
        gyepfoltokkal mozaikos, molyhos tölgy (változó arányban cser, kocsánytalan tölgy) alkotta,
        közepesen elegyes, erős cserjeszintű, xerotherm, részben bokorerdő-jellegű erdők. Az
        élőhelytípus a hazai élőhelytípus-kategóriák (ÁNÉR-2011) közül teljes egészében magába
        foglalja a mész- és melegkedvelő tölgyesek (L1), valamint a molyhos tölgyes bokorerdők
        (M1) egységét. Nem tartoznak viszont ide a löszös-homokos hegylábakon megjelenő,
        molyhos tölgyet is tartalmazó tölgyesek (L2x, L5, M2, M3 és M4 = 91I0), a gyenge
        növekedésű, elegyfaként molyhos tölgyet is tartalmazó cseres-kocsánytalan tölgyesek (L2a = 91M0)
        és a molyhos tölggyel elegyes, üde fajokkal kevert tetőerdők (LY4).   
    </div>
    <div class="card-body">
        A faállománytípusok közül potenciálisan (legnagyobb valószínűséggel, mészkedvelő
        aljnövényzet jelenléte esetén) ide sorolhatók a KTT (17), KTT-CS (18), KTT-MOT (20),
        KTT-EL (23), CS-MOT (35), CS-EL (36), CS-EF (37), CS-FF (38), CS-EGYF (39), MOT-VK (40), MOT-KTT (41), 
        MOT-CS (42), MOT-E (43), mezei juhar és tatárjuhar dominanciája
        esetén a J (51), J-E (52), virágos kőris dominanciája esetén a K (53), K-T (54), K-E (55),
        sajmeggy és/vagy barkóca berkenye dominanciája esetén az EKL (58) típusok.    
    </div>
    <div class="container">
        <div class="row">
          <figure class="figure mx-auto">
            <img src="http://fototar.novenyzetiterkep.hu/sites/fototar.novenyzetiterkep.hu/files/l1_09_resize.jpg" 
                  class="figure-img img-fluid rounded" alt="91H0_pannon_molyhos-tölgyes">
            <figcaption class="figure-caption">
              <a href="http://fototar.novenyzetiterkep.hu/node/14" target="_blank">
              Pannon molyhos tölgyesek élőhelytípusra jellemző erdőket ábrázoló képek a Méta fotótárban, ide kattintva.
              </a>
            </figcaption>
          </figure>
        </div>
      </div>
  </div>
</div>

<div class="card">
  <div class="card-header" role="tab" id="questionTwo">
    <h5 class="card-title">
    <a class="collapsed" data-toggle="collapse" data-parent="#faq" href="#answerTwo" aria-expanded="false" 
       aria-controls="answerTwo">
       Termőhelyi viszonyok:
    </a>
    </h5>
  </div>
  <div id="answerTwo" class="collapse" role="tabcard" aria-labelledby="questionTwo">
    <div class="card-body">
        A molyhos tölgyesek jellemző termőhelyei a tölgyes öv meleg, száraz, köves gerincei és 
        délies kitettségű meredek lejtői, ritkán a löszdombok magaslatai (erdészeti klímakategória = 
        kocsánytalan tölgyes, elvétve erdőssztyepp). Vízszintes kőzetrétegződés mellett, vagy erősen 
        erodált talajon kivételesen (pl. Balaton-felvidék) kevésbé extrém domborzat mellett is 
        megjelenhetnek. Elsősorban meszes alapkőzeten és csak többletvízhatástól független 
        hidrológiai kategória mellett tenyésznek. A gyakoribb talajtípusaik (igen sekély-sekély-
        középmély termőréteg-vastagsággal) kőzethatású talajok (rendzina, humuszkarbonát talaj, 
        erubáz, ranker) és sziklás-köves váztalajok, de ritkán lejtőhordalék talajokon, 
        karbonátmaradványos és csernozjom barna erdőtalajokon is felbukkannak.      
    </div>
  </div>
</div>

<div class="card">
  <div class="card-header" role="tab" id="questionThree">
    <h5 class="card-title">
      <a class="collapsed" data-toggle="collapse" data-parent="#faq" href="#answerThree" aria-expanded="false" aria-controls="answerThree">
        Az állományok leírása:
      </a>
    </h5>
  </div>
  <div id="answerThree" class="collapse" role="tabcard" aria-labelledby="questionThree">
    <div class="card-body">
        A változatos záródású, részben kifejezetten cserje- és gyepfoltokkal mozaikoló 
        lombkoronaszint alacsony, néha letörpülő, rendszerint sarj eredetű faegyedekből áll. A 
        lombkoronaszintben több tölgyfaj is jelen lehet, így a rendszerint domináns molyhos tölgy 
        <b>(Quercus pubescens)</b> mellett a kocsánytalan tölgy <b>(Quercus petraea)</b> és a cser <b>(Quercus 
        verris)</b> is előfordulhat, illetve előbbi néhol uralkodó is lehet. Az elegyfafajok köréből a mezei 
        juhar <b>(Acer campestre)</b>, magas kőris <b>(Fraxinus excelsior)</b>, berkenyék <b>(Sorbus spp.)</b>, vadkörte 
        <b>(Pyrus pyraster)</b>, sajmeggy <b>(Cerasus mahaleb)</b>, virágos kőris <b>(Fraxinus ornus)</b>, illetve a Dél-
        Dunántúlon az ezüst hárs <b>(Tilia tomentosa)</b> említhető. Konszociációt főként a virágos kőris 
        képez (jórészt a Dunántúli-középhegységben). Az idegenhonos fafajok közül a korábbi 
        kopárfásítások következtében sokfelé felbukkan a feketefenyő, helyenként terjeszkedik az 
        akác és a bálványfa.
            
    </div>   
    <div class="card-body">
        A fényben gazdag erdőbelső miatt a lombkoronaszinttel gyakran összefolyó cserjeszint 
        borítása (különösen a zártabb mész- és melegkedvelő tölgyeseknél) általában magas. A 
        jellemző cserjefajok közül a húsos som <b>(Cornus mas)</b>, ostormén bangita <b>(Viburnum lantana)</b>, 
        fagyal <b>(Ligustrum vulgare)</b>, bibircses kecskerágó <b>(Euonymus verrucosus)</b>, sóskaborbolya 
        <b>(Berberis vulgaris)</b>, kökény <b>(Prunus spinosa)</b>, egybibés galagonya <b>(Crataegus monogyna)</b>, 
        varjútövis benge <b>(Rhamnus catharticus)</b> jelenléte emelhető ki. A bokorerdő-fiziognómiájú 
        állományok fajösszetétele hasonló, de esetükben az erdőszegélyekre, sziklai cserjésekre 
        jellemző további (jórészt sarjtelep-képző) fajok is megjelennek: csepleszmeggy <b>(Cerasus
        fruticosa)</b>, jajrózsa <b>(Rosa pimpinellifolia)</b>, madárbirsek <b>(Cotonaester spp.)</b>, szirti 
        gyöngyvessző <b>(Spirea media)</b>, cserszömörce <b>(Cotinus coggygria)</b>.
            
    </div>
    <div class="card-body">
        Az erdei gyepszint fajgazdag, jól fejlett, a nyílt részek sziklagyep-lejtősztyepp foltjaival 
        mozaikosan jelenik meg. Benne fény- és melegigényes, mészkedvelő, szárazságtűrő fajok 
        (jelentős arányban füvek-sások), kisebb arányban szárazgyepi, általános lomberdei és 
        zavarástűrő fajok fordulnak elő. Az erdőszéleket és különálló facsoportokat cserjékből és 
        kétszikűekből álló szegély kíséri, az üde lomberdőkhöz hasonló tavaszi aszpektus nincs. A 
        típusképző fajok közül a vékony csenkesz <b>(Festuca valesiaca)</b>, magyar perje <b>(Poa scabra)</b>, 
        törpe sás <b>(Carex humilis)</b>, sápadt sás <b>(Carex michelii)</b>, sudár rozsnok <b>(Bromus erectus)</b>, 
        magyar rozsnok <b>(Bromus pannonicus)</b>, erdei gyöngyköles <b>(Buglossoides purpurocaerulea)</b>, 
        bajuszoskásafű <b>(Piptatherum virescens)</b>, tollas szálkaperje <b>(Brachypodium pinnatum)</b>, csomós 
        ebír <b>(Dactylis glomerata s.l.)</b>, egyvirágú gyöngyperje <b>(Melica uniflora)</b> emelhető ki. A további 
        jellemző fajok közül megemlíthető a borsfű <b>(Calamintha clinopodium)</b>, tarka koronafürt 
        <b>(Coronilla varia)</b>, nagyezerjófű <b>(Dictamnus albus)</b>, színeváltó kutyatej <b>(Euphorbia 
        polychroma)</b>, barázdált csenkesz <b>(Festuca rupicola)</b>, pirosló gólyaorr <b>(Geranium 
        sanguineum)</b>, pázsitos nőszirom <b>(Iris graminea)</b>, tarka nőszirom <b>(Iris variegata)</b>, pusztai 
        szélfű <b>(Mercurialis ovata)</b>, szurokfű <b>(Origanum vulgare)</b>, szarvaskocsord <b>(Peucedanum 
        cervaria)</b>, orvosi salamonpecsét <b>(Polygonatum odoratum)</b>, bársonyos tüdőfű <b>(Pulmonaria 
        mollissima)</b>, erdei varjúháj <b>(Sedum maximum)</b>, nyúlfarkfüvek <b>(Sesleria spp.)</b>, sarlós gamandor 
        <b>(Teucrium chamaedrys)</b>, osztrák ökörfarkkóró <b>(Verbascum austriacum)</b>, méreggyilok 
        <b>(Vincetoxicum hirundinaria)</b>. A védett fajok száma kifejezetten magas, a mohaborítás csak a 
        sziklákon számottevő.
    </div>
  </div>
</div>

<div class="card">
  <div class="card-header" role="tab" id="questionFour">
    <h5 class="card-title">
      <a class="collapsed" data-toggle="collapse" data-parent="#faq" href="#answerFour" aria-expanded="false" aria-controls="answerFour">
        Az élőhelytípus beazonosítását segítő további, részletesebb leírás (Á-NÉR 2011):
    </h5>
  </div>
  <div id="answerFour" class="collapse" role="tabcard" aria-labelledby="questionFour">
    <div class="card-body">
      <a href="http://www.novenyzetiterkep.hu/node/809" target="_blank">L1</a><br>
      <a href="http://www.novenyzetiterkep.hu/node/810" target="_blank">M1</a><br>
    </div>
  </div>
</div>

<div class="card">
  <div class="card-header" role="tab" id="questionSix">
    <h5 class="card-title">
      <a class="collapsed" data-toggle="collapse" data-parent="#faq" href="#answerSix" aria-expanded="false" aria-controls="answerSix">
        Európai és hazai elterjedés:
      </a>
    </h5>
  </div>
  <div id="answerSix" class="collapse" role="tabcard" aria-labelledby="questionSix">
    <div class="card-body">
        A molyhos tölgyes erdők Európa déli, szubmediterrán régiójában gyakoriak, ugyanakkor a 
        pannon molyhos tölgyesek csak a Kárpát-medence térségében fordulnak elő. A hazai 
        állományok összterülete meghaladja a 23.000 hektárt, ebből a zártabb (mész- és melegkedvelő 
        tölgyes) típusok 21.000 ha-t, a bokorerdő jellegű állományok pedig hozzávetőleg 2.200 ha-t 
        tesznek ki. Az előfordulások súlypontja a Dunántúli-középhegységre esik (kb. 17.000 ha), de 
        jelentősebb területen találhatók az Északi-középhegység és a Dél-Dunántúl (Külső-Somogy, 
        Tolnai-dombvidék, Mecsek, Villányi-hegység) területén is. A Nyugat-Dunántúlon csak 
        szórvány előfordulásai ismertek (Fertőmelléki-dombság, Kőszegi-hegység, Ság-hegy). A 
        kedvező természetességi besorolású állományok területi aránya 60% feletti.   
    </div>
    <figure class="figure">
      <img src="img/91H0_pannon_molyhos_tolgyesek.jpg" class="figure-img img-fluid" width="700px" alt="A pannon molyhos tölgyesek (91H0) hazai elterjedése">
      <figcaption class="figure-caption text-center">A pannon molyhos tölgyesek (91H0) hazai elterjedése</figcaption>
    </figure>
  </div>
</div>

<div class="card">
  <div class="card-header" role="tab" id="questionSeven">
    <h5 class="card-title">
      <a class="collapsed" data-toggle="collapse" data-parent="#faq" href="#answerSeven" aria-expanded="false" aria-controls="answerSeven">
        Vegetációs környezet:
      </a>
    </h5>
  </div>
  <div id="answerSeven" class="collapse" role="tabcard" aria-labelledby="questionSeven">
    <div class="card-body">
        A molyhos tölgyes állományok mérete jellemzően néhány tized hektártól néhány hektárig 
        terjed, de esetenként (nagyobb lejtőkön, illetve a Balaton-felvidék kopár fennsíkjain) akadnak 
        tíz hektáros nagyságrendű, kiterjedt állományok is. Zömmel zárt tölgyesek közé ékelődve 
        fordulnak elő, a befoglaló, illetve érintkező élőhelytípusok leggyakrabban cseres-
        kocsánytalan tölgyesek (L2a = 91M0), gyertyános-kocsánytalan tölgyesek (K2 = 91G0 és 
        91L0), illetve a nyíltabb térségek felé sziklagyepek, sztyeprétek, félszáraz gyepek, sziklai 
        cserjések (M7 = 40A0) és másodlagos (jellemzően kökényes-galagonyás) cserjések.
            
    </div>
  </div>
</div>

<div class="card">
  <div class="card-header" role="tab" id="questionEight">
    <h5 class="card-title">
      <a class="collapsed" data-toggle="collapse" data-parent="#faq" href="#answerEight" aria-expanded="false" aria-controls="answerEight">
        Használattörténet:
      </a>
    </h5>
  </div>
  <div id="answerEight" class="collapse" role="tabcard" aria-labelledby="questionEight">
    <div class="card-body">
        Az állományok a szélsőséges domborzati viszonyok, valamint a gyenge minőségű faanyag 
        miatt sosem álltak az erdőgazdálkodás homlokterében. Fakitermelések inkább csak a zártabb 
        típusokban folytak, a füves aljnövényzetű, gyepekkel váltakozó erdők zömét viszont 
        elsősorban legeltették. A legelőállat-állomány miatt a még záródottabb molyhos tölgyesek 
        felnyíltak, a cserje- és gyepszint borítása csökkent, a talajfelszín erodálódott, s a 
        kopárosodásra hajlamos termőhelyeken (pl. a Keleti-Bakonyban) hatalmas területeken 
        alakultak ki másodlagos, bokorerdő jellegű állományok.
            
    </div> 
    <div class="card-body">      
        A molyhos tölgyesek kezelése és állapota az erdei legeltetés 20. század közepi hanyatlásával, 
        majd eltűnésével megváltozott. A visszaerdősülés első fázisában, illetve a másodlagos 
        kopárok spontán beerdősülésében főleg a cserjék és az elegyfafajok játszottak szerepet. A 
        Dunántúlon például nagy területen alakultak ki virágos kőrissel betöltődő, illetve 
        visszaerdősülő állományok. Kopárfásítás címszó alatt sokfelé ültettek erdeifenyőt (Pinus 
        sylvestris) és feketefenyőt (Pinus nigra), s egyes agresszíven viselkedő idegenhonos fafajok – 
        bálványfa (Ailanthus altissima), akác (Robinia pseudoacacia) – terjeszkedése ezt az 
        élőhelytípust is elérte. Ma már az állományok zöme véderdő, de legalábbis gazdálkodás alól 
        mentesített erdő, ahol a faállomány visszazáródása még ma is tart.      
    </div>
  </div>
</div>

<div class="card">
  <div class="card-header" role="tab" id="questionNine">
    <h5 class="card-title">
      <a class="collapsed" data-toggle="collapse" data-parent="#faq" href="#answerNine" aria-expanded="false" aria-controls="answerNine">
        Erdődinamika:
      </a>
    </h5>
  </div>
  <div id="answerNine" class="collapse" role="tabcard" aria-labelledby="questionNine">
    <div class="card-body">
        Az állományok dinamikai folyamataiban mész- és melegkedvelő tölgyesek esetében a 
        záródottabb foltok felnyílása, becserjésedése, majd fatermetű fásszárúakkal való újbóli 
        betöltődése a meghatározó. Virágos kőris jelenléte esetén a felújulást és az állományképet 
        egyaránt determinálja a gyakran és sok magot termő fafaj, így a keletkező lékek sok esetben 
        elkőrisesednek. A természetes felújulás jellemző tényezője lehet a sarjképzés (a tölgyek 
        esetében is). Bokorerdők esetében szintén a zártabb facsoportok és a nyílt (cserjés-gyepes) 
        foltok térbeli és időbeli egymásba alakulása jellemző: az elhalás (mortalitás) révén kialakuló 
        újabb és újabb nyílt foltok a szegélyek felől becserjésednek, beerdősülnek. A mintázat-
        változások a facsoport-szegélyek cserjés és magaskórós növényzetének (pl. cserszömörce-
        sarjtelepek) sajátos, kis térléptékű mozgásával járnak, az állományok összképe (a zárt és nyílt 
        foltok mozaikja) a rendkívül lassú folyamatok következtében azonban alig változik.        
    </div>
  </div>
</div>

<div class="card">
  <div class="card-header" role="tab" id="questionTen">
    <h5 class="card-title">
      <a class="collapsed" data-toggle="collapse" data-parent="#faq" href="#answerTen" aria-expanded="false" aria-controls="answerTen">
        Veszélyeztetettség:
      </a>
    </h5>
  </div>
  <div id="answerTen" class="collapse" role="tabcard" aria-labelledby="questionTen">
    <div class="card-body">
        A molyhos tölgyes állományok természetességi állapotát jelenleg leginkább a túltartott 
        vadállomány hatása (taposás, rágás) és az idegenhonos fafajok (feketefenyő, akác, bálványfa) 
        betelepedése, terjedése veszélyezteti. Véghasználat jellegű fakitermelések vagy az 
        idegenhonos fafajokkal való erdősítés ma már ritkán jelentkező probléma, ugyanakkor a 
        záródottabb állományokban elszórtan egészségügyi fakitermeléseket még mindig végeznek, s 
        a kopár, mozaikos erdőtakarójú dombokon folytatott technikai sportok is megnehezítik az 
        állományok regenerálódását.     
    </div>
  </div>
</div>

<div class="card">
  <div class="card-header" role="tab" id="questionEleven">
    <h5 class="card-title">
      <a class="collapsed" data-toggle="collapse" data-parent="#faq" href="#answerEleven" aria-expanded="false" aria-controls="answerEleven">
        Gazdasági és természetvédelmi jelentőség:
      </a>
    </h5>
  </div>
  <div id="answerEleven" class="collapse" role="tabcard" aria-labelledby="questionEleven">
    <div class="card-body">
        A kedvezőtlen termőhelyi viszonyok és a gyenge fatermés miatt az állományoknak 
        gyakorlatilag nincs gazdasági jelentősége. Szinte kizárólag véderdőkről van szó, amelyek 
        sérülékenységük miatt önálló erdőrészlet esetében faanyagtermelést nem szolgáló 
        üzemmódba sorolást, kisebb, önálló erdőrészlet kialakítását lehetővé nem tevő állományok 
        esetében differenciált kezelést (egy famagasságnyi védősávval együtt véderdő-jellegű 
        fenntartást) igényelnek. Az állományok jelentős részben védett természeti területekre esnek, 
        de a nem védett molyhos tölgyesek területe is számottevő. Természetvédelmi jelentőségük 
        kiemelkedő, elsősorban az élőhelytípus fajgazdagsága, valamint a ritka, védett fajok (köztük 
        számos közösségi jelentőségű növényfaj) magas száma miatt. Összességében az 
        élőhelytípushoz tartozó állományok megőrzésének a táji szintű élőhely-mozaikosság és a 
        biológiai sokféleség fenntartása, illetve a Natura 2000 célok elérése szempontjából 
        kiemelkedő jelentősége van.        
    </div>
  </div>
</div>

<div class="card">
  <div class="card-header" role="tab" id="questionTwelve">
    <h5 class="card-title">
      <a class="collapsed" data-toggle="collapse" data-parent="#faq" href="#answerTwelve" aria-expanded="false" aria-controls="answerTwelve">
        Felhasznált és ajánlott irodalom:
      </a>
    </h5>
  </div>
  <div id="answerTwelve" class="collapse" role="tabcard" aria-labelledby="questionTwelve">
    <div class="card-body">
        BARTHA és KORDA 2017, BÖLÖNI és mtsai 2011a, 2011b, FEKETE 1997c, 1997d, JAKUCS 1961, 1972, SZMORAD 2001a, 2014
            
    </div>
  </div>
</div>

</div>

</div>
    
