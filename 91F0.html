
<div class="container-fluid">
  <div class="container-fluid">
    <div class="h1 col">91F0 – Keményfás ligeterdők nagy folyók mentén <em>Quercus robur, Ulmus laevis</em> és <em>Ulmus minor, Fraxinus excelsior</em> vagy <em>Fraxinus angustifolia</em> fajokkal <em>(Ulmenion minoris)</em></div>
    <div class="h2 col">mindennapi használatra javasolt (rövid) név: keményfás ligeterdők</div> 
  </div>
   
<div id="faq" role="tablist" aria-multiselectable="true">

<div class="card">
  <div class="card-header" role="tab" id="questionOne">
    <h5 class="card-title">
      <a class="collapsed" data-toggle="collapse" data-parent="#faq" href="#answerOne" aria-expanded="false" 
         aria-controls="answerOne">
         Az élőhelytípus értelmezése:
      </a>
    </h5>
  </div>
  <div id="answerOne" class="collapse" role="tabcard" aria-labelledby="questionOne">
    <div class="card-body">
        Síkságokon és dombságok széles, vízjárta völgyeiben, vízfolyások (gyakran már csak egykor volt) magasárterein 
        elhelyezkedő erdők. Faállományuk jó vagy kiváló növekedésű (akár 30-40 m magas), fajgazdag, elsősorban kocsányos 
        tölgy, magyar kőris (esetleg magas kőris) és szilek alkotják. Cserje- és gyepszintjük általában fejlett, 
        fajgazdag. A típus a hazai élőhelytípus-kategóriák (ÁNÉR-2011) közül a keményfás ligeterdők (J6) egységét 
        foglalja magába. Nem tartoznak viszont ide az alföldi gyertyános-kocsányos tölgyesek (K1a = 91G0 és 91L0), 
        melyektől a fajgazdag, magas cserjeszint, valamint a ligeterdei és mocsári fajok nagyobb aránya különbözteti meg. 
        A tartósan vízborította kőrisesek inkább kőrislápok (J2 = 91E0). A sok jellegtelen állomány közül nehéz kiszűrni 
        a már nem ide sorolható (őshonos fafajú) mesterséges faállományokat.
    </div>
    <div class="card-body">
        A faállománytípusok közül nagy valószínűséggel (potenciálisan) ide tartozik a KST-MÉ (28),
        KST-K (29), részben ide sorolható a KST (25), KST-HNY (27), KST-EL (30), KST-F (31), K 
       (53), K-T (54), K-E (55), és nem kizárható a GY-KST-EL (15), J (51), J-E (52), HNY-KST 
       (69), HNY-EL (70) típus.
    </div>
    <div class="container">
      <div class="row">
        <figure class="figure mx-auto">
          <img src="http://fototar.novenyzetiterkep.hu/sites/fototar.novenyzetiterkep.hu/files/j6_01_resize.jpg" 
                class="figure-img img-fluid rounded" alt="91F0_keményfás_ligeterdő">
          <figcaption class="figure-caption">
            <a href="http://fototar.novenyzetiterkep.hu/node/78" target="_blank">
            Keményfás ligeterdők élőhelytípusra jellemző erdőket ábrázoló képek a Méta fotótárban, ide kattintva.
            </a>
          </figcaption>
        </figure>
      </div>
    </div>
  </div>
</div>

<div class="card">
  <div class="card-header" role="tab" id="questionTwo">
    <h5 class="card-title">
    <a class="collapsed" data-toggle="collapse" data-parent="#faq" href="#answerTwo" aria-expanded="false" 
       aria-controls="answerTwo">
       Termőhelyi viszonyok:
    </a>
    </h5>
  </div>
  <div id="answerTwo" class="collapse" role="tabcard" aria-labelledby="questionTwo">
    <div class="card-body">
        Alapvetően klímazónához nem kötődő, bár ma nagyrészt erdőssztyepp klímakategória mellett előforduló erdők. 
        Létük meghatározó eleme az elöntés: a folyók szélesebb árterének magasabb szintjein alakultak ki, amely 
        (egykor) évente néhány hetes elöntést kapott. Az öntés eredet általában a talajokban is megfigyelhető, 
        jellemző talajtípusuk a humuszos öntés- és öntés réti talaj, az öntés és réti erdőtalaj, ritkábban a típusos 
        vagy lápos réti talaj. Meghatározó jelentőségű a vízellátottság: a hosszú távú fennmaradás feltétele az 
        állandó vagy legalább időszakos vízhatás. A vízrendezés miatt sajnos számos állomány került többletvízhatástól 
        független hidrológiai viszony közé. A természetszerű állományok kis erekkel, holtágakkal átszőttek, bennük 
        nedvesebb foltok és szárazabb hátak váltakoznak. Az állományok növekedését nagyban meghatározza az egykori 
        hordalékrétegek minősége és rétegzettsége is.	
    </div>
  </div>
</div>

<div class="card">
  <div class="card-header" role="tab" id="questionThree">
    <h5 class="card-title">
      <a class="collapsed" data-toggle="collapse" data-parent="#faq" href="#answerThree" aria-expanded="false" aria-controls="answerThree">
        Az állományok leírása:
      </a>
    </h5>
  </div>
  <div id="answerThree" class="collapse" role="tabcard" aria-labelledby="questionThree">
    <div class="card-body">
        A faállomány az idősebb, természetszerű állományokban többszintes. A felső szintben 
        (melyben az akár 40 m magasságot elérő, legnagyobb fák laza fátyolszintet is alkothatnak) 
        jellemzően kocsányos tölgy <b>(Quercus robur)</b> és magyar kőris <b>(Fraxinus angustifolia ssp. 
        danubialis)</b> fordul elő; utóbbit a Kisalföld egyes részein a magas kőris <b>(F. excelsior)</b> 
        helyettesíti. Az alsó szintet vénic-szil <b>(Ulmus laevis)</b>, mezei szil <b>(Ulmus minor)</b>, mezei juhar 
        <b>(Acer campestre)</b>, gyertyán <b>(Carpinus betulus)</b>, madárcseresznye <b>(Prunus avium)</b>, hársak 
        <b>(Tilia spp.)</b> alkothatják, s ezek a fák kedvező termőhelyeken a felső szintbe is felnőhetnek. 
        Nagyobb folyók mellett, alacsonyabb térszínen, vagy mesterséges felújítás után nem ritka a 
        fehér nyár <b>(Populus alba)</b>, a fekete nyár <b>(P. nigra)</b> és fehér fűz <b>(Salix alba)</b> megjelenése sem. 
        Tölgyet nem, vagy alig tartalmazó konszociáció leginkább a felújítás révén alakulhat ki 
        magyar kőrisből vagy fehér nyárból.                
    </div>   
    <div class="card-body">
        Az élőhelytípus egykori elterjedésének jelentős részén már idegenhonos fafajú, ültetvényszerű 
        faállományok állnak, de a még meglevő keményfás ligeterdők is gyakran fertőzöttek. Ültetett 
        elegyfaként főleg fekete dió <b>(Juglans nigra)</b>, amerikai kőris <b>(Fraxinus pennsylvanica)</b> látható, 
        az akác <b>(Robinia pseudoacacia)</b> előfordulása ritkább. Betelepítés eredménye a cser <b>(Quercus 
        cerris)</b> jelenléte is. Invazív fajként a fentieken túl általános a folyóvízhez kötődő zöld juhar 
        <b>(Acer negundo)</b> az alsó szintben.        
    </div>
    <div class="card-body">
        A cserjeszint gazdag, benne az általános erdei fajok mellett ligeterdei kötődésű fajok, így például 
        kányabangita <b>(Viburnum opulus)</b>, hamvas szeder <b>(Rubus caesius)</b> jellemzők. A liánok itt már ritkák, 
        sokfelé gyakori viszont a borostyán <b>(Hedera helix)</b>. Alacsonyabb koronazáródás mellett, vagy szegélyeken megjelenhetnek 
        az idegenhonos gyalogakác <b>(Amorpha fruticosa)</b> telepei is.
    </div>
    <div class="card-body">
        A gyepszintet (amelynek borítása elsősorban a fényviszonyok függvénye) a természetszerű állományokban az üde 
        lomberdei és a ligeterdei elemek – például ritkás sás <b>(Carex remota)</b>, erdei varázslófű <b>(Circaea lutetiana)</b>, 
        szegfűbogyó <b>(Cucubalus baccifer)</b>, tavaszi csillagvirág <b>(Scilla bifolia agg.)</b> – együttes előfordulása jellemzi. 
        A tavaszi aszpektus általában nagy borítással rendelkezik, s ebben számos hegyvidéki, védett növényfaj fordulhat 
        elő: hóvirág <b>(Galanthus nivalis)</b>, fiókás tyúktaréj <b>(Gagea spathacea)</b>, tavaszi tőzike <b>(Leucojum vernum)</b>, erdei 
        békaszem <b>(Omphalodes scorpioides)</b>, szálkás pajzsika <b>(Dryopteris carthusiana)</b>, kígyónyelv <b>(Ophioglossum vulgatum)</b>. 
        Mélyebb térszíneken mocsári, láperdei fajok, például mocsári sás <b>(Carex acutiformis)</b>, mocsári perje <b>(Poa palustris)</b>, 
        nyári tőzike <b>(Leucojum aestivum)</b> jelenhetnek meg. A nitrofil (máshol gyom-) fajok kis arányban a társulások természetes 
        kísérői, de elszaporodásuk kedvezőtlen folyamatokra utal. A másodlagos (tarvágás után teljes talajelőkészítéssel, 
        mesterségesen felújított) állományok általában a fentieket nélkülöző, jellegtelen gyepszinttel rendelkeznek.
    </div>
  </div>
</div>

<div class="card">
  <div class="card-header" role="tab" id="questionFour">
    <h5 class="card-title">
      <a class="collapsed" data-toggle="collapse" data-parent="#faq" href="#answerFour" aria-expanded="false" aria-controls="answerFour">
        Az élőhelytípus beazonosítását segítő további, részletesebb leírás (Á-NÉR 2011):
    </h5>
  </div>
  <div id="answerFour" class="collapse" role="tabcard" aria-labelledby="questionFour">
    <div class="card-body">
      <a href="http://www.novenyzetiterkep.hu/node/801" target="_blank">J6</a><br>
    </div>
  </div>
</div>

<div class="card">
  <div class="card-header" role="tab" id="questionSix">
    <h5 class="card-title">
      <a class="collapsed" data-toggle="collapse" data-parent="#faq" href="#answerSix" aria-expanded="false" aria-controls="answerSix">
        Európai és hazai elterjedés:
      </a>
    </h5>
  </div>
  <div id="answerSix" class="collapse" role="tabcard" aria-labelledby="questionSix">
    <div class="card-body">
        A keményfás ligeterdők Európa nagy részén (a hegyvidékek kivételével) előforduló, a 
        természetes vegetációt meghatározó, nagy kiterjedésű élőhelyek, de térfoglalásukat az emberi 
        tevékenység mindenhol erősen lecsökkentette. Magyarország területét egykor mintegy 20%-
        ban boríthatták, míg a legalább közepes természetességű állományok mai kiterjedése csak kb. 
        15.000 hektár, amihez még legfeljebb 10.000 hektár jellegtelen állomány csatolható. Az 
        eredeti kiterjedésnek napjainkra tehát csak kb. 1%-a maradt meg. Hazai előfordulásuknak öt 
        jelentős súlypontja van, ahol nagy kiterjedésű, jó természetességi állapotú állományokat 
        találunk: Bereg–Szatmári-síkság, Körös-vidék, Alsó-Duna-ártér, Drávamenti-síkság, 
        Szigetköz. A számos kisebb ligeterdő-előfordulás közül különösen értékesek és fajgazdagok a 
        nyírségi és Ócsa-környéki állományok, valamint a Rába-völgy és Belső-Somogy erdei.
    </div>
    <figure class="figure">
      <img src="img/91F0_kemenyfas-ligeteredok.jpg" class="figure-img img-fluid" width="700px" alt="A keményfás ligeterdők (91F0) hazai elterjedése">
      <figcaption class="figure-caption text-center">A keményfás ligeterdők (91F0) hazai elterjedése</figcaption>
    </figure>
  </div>
</div>

<div class="card">
  <div class="card-header" role="tab" id="questionSeven">
    <h5 class="card-title">
      <a class="collapsed" data-toggle="collapse" data-parent="#faq" href="#answerSeven" aria-expanded="false" aria-controls="answerSeven">
        Vegetációs környezet:
      </a>
    </h5>
  </div>
  <div id="answerSeven" class="collapse" role="tabcard" aria-labelledby="questionSeven">
    <div class="card-body">
        Eredendően jelentős kiterjedésű erdőket alkottak, a mai természetszerű élőhelyek nagysága
        néhánytól néhány tíz hektárig terjed. Napjainkban is leggyakrabban puhafás ártéri erdőkkel 
        (J4 = 91E0) együtt fordulnak elő. Táji környezetükben gyakoriak még a nedves rétek, 
        nádasok, valamint a jellegtelen erdők és ültetvények, továbbá a Dunántúlon sok helyütt 
        gyertyános-kocsányos tölgyesek (K1a = 91G0, 91L0) szomszédságában fordulnak elő.       
    </div>
  </div>
</div>

<div class="card">
  <div class="card-header" role="tab" id="questionEight">
    <h5 class="card-title">
      <a class="collapsed" data-toggle="collapse" data-parent="#faq" href="#answerEight" aria-expanded="false" aria-controls="answerEight">
        Használattörténet:
      </a>
    </h5>
  </div>
  <div id="answerEight" class="collapse" role="tabcard" aria-labelledby="questionEight">
    <div class="card-body">
        A keményfás ligeterdők a történelem során a szántó-, kaszáló- és legelőkialakítás egyértelmű 
        akadályai voltak, emiatt (és értékes faanyagukért) folyamatosan irtották őket. A folyamat a 
        18–19. századi vízrendezések után és a gabonakereslet hatására kapott újabb lendületet, s még 
        a 20. században is jelentős területen szűnt meg az élőhely. Utóbbi történésekben már az 
        ültetvények (főleg a nemesnyárasok) térnyerése is szerepet játszott. A megmaradt 
        állományokat számos kedvezőtlen hatás érte: az élővíztől való elzárás, a talajok folyamatos 
        szárazodása, egyes állományok elszigetelődése. Az erdőgazdálkodás ezeknek a kedvezőtlen 
        folyamatoknak a hatását erősítette fel. A máig szinte teljesen egyeduralkodóan alkalmazott 
        (nagy kiterjedésű) tarvágások, a felújítások során a (mélyforgatásos) teljes talaj-előkészítés, a 
        vegyszerezés, a mezőgazdasági köztesművelés, illetve esetenként az idegenhonos fafajok 
        betelepítése végletesen degradálhatta az élőhelytípust.             
    </div> 
  </div>
</div>

<div class="card">
  <div class="card-header" role="tab" id="questionNine">
    <h5 class="card-title">
      <a class="collapsed" data-toggle="collapse" data-parent="#faq" href="#answerNine" aria-expanded="false" aria-controls="answerNine">
        Erdődinamika:
      </a>
    </h5>
  </div>
  <div id="answerNine" class="collapse" role="tabcard" aria-labelledby="questionNine">
    <div class="card-body">
        A keményfás ligeterdők természetes dinamikájáról szinte semmit sem tudunk. A természetes bolygatásban egykor bizonyosan 
        része volt a folyók ritkán jelentkező árvizének és talán a nagy testű növényevő vadfajoknak (bölény, őstulok) is. Joggal 
        feltételezhető, hogy az érintetlen erdőkben az uralkodó szerepet nehezen megszerző, de sokáig élő tölgyek és a gyorsabban 
        növő, de rövidebb életű fafajok eltérő időléptékű dinamikával éltek együtt. Ez megmagyarázza az erősen elegyes faállományok 
        nehéz természetes felújíthatóságát is. Megfelelő termőhelyen és környezetben az állományok ugyanakkor jól regenerálódnak, 
        még az erdőkkel szomszédos mocsárrétek is szépen visszaerdősülnek. A regenerációban a gyorsan terjedő, gyors növekedésű 
        fafajok (kőrisek, szilek, mezei juhar) játsszák a főszerepet.      
    </div>
  </div>
</div>

<div class="card">
  <div class="card-header" role="tab" id="questionTen">
    <h5 class="card-title">
      <a class="collapsed" data-toggle="collapse" data-parent="#faq" href="#answerTen" aria-expanded="false" aria-controls="answerTen">
        Veszélyeztetettség:
      </a>
    </h5>
  </div>
  <div id="answerTen" class="collapse" role="tabcard" aria-labelledby="questionTen">
    <div class="card-body">
        Az élőhelytípus veszélyeztetettségének legfontosabb alapja a drasztikus területcsökkenés, ami 
        egyúttal a hegyvidéki erdőkkel való kapcsolat elvesztésével és sok állomány 
        elszigetelődésével is járt. Ezt a folyamatot egészíti ki a folyóvíztől való elvágás, ami a fajok 
        mozgását nehezíti, vagy lehetetleníti el, továbbá az állományok kiszáradásához vezet. Mindez 
        automatikusan jellegvesztéssel jár, amit a tarvágásos erdőgazdálkodás nagyban felerősít. A 
        fentieken túl helyenként komoly problémát okoz a nagyvad – főleg a betelepített dámszarvas 
        és a vaddisznó – kártétele (túrás, gyep- és cserjeszint visszarágása), valamint a fás- és 
        lágyszárú özönnövények terjedése.        
    </div>
  </div>
</div>

<div class="card">
  <div class="card-header" role="tab" id="questionEleven">
    <h5 class="card-title">
      <a class="collapsed" data-toggle="collapse" data-parent="#faq" href="#answerEleven" aria-expanded="false" aria-controls="answerEleven">
        Gazdasági és természetvédelmi jelentőség:
      </a>
    </h5>
  </div>
  <div id="answerEleven" class="collapse" role="tabcard" aria-labelledby="questionEleven">
    <div class="card-body">
        Egyszerre komoly gazdasági jelentőséggel és természeti értékkel rendelkező élőhelytípus. 
        Azállományok túlnyomó részben védett természeti területen találhatók, ahol elsődleges 
        rendeltetésük természetvédelmi. A kezelés alapvető dilemmája éppen az, hogy a jelenlegi, 
        gazdaságilag értékes állományképet eddig csak olyan módszerekkel tudtuk fenntartani, ami a 
        biológiai-természeti értékét nagymértékben degradálta. Bár nagy fahozama és értékes fafajai 
        miatt egy-egy gazdálkodó számára meghatározó gazdasági jelentősége lehet, biogeográfiai 
        jelentősége (alföldi környezetben hegyvidéki elemeket megőrző szerepe), a hozzá szorosan 
        kapcsolódó kiemelkedő mennyiségű ritka, védett faj – a növények mellett xilofág rovarok, 
        fokozottan védett madarak (például fekete gólya, rétisas), odúlakó denevérek – 
        természetvédelmi szerepét messze e fölé emelik. A valóban természetközeli gazdálkodási 
        módszerek megtalálása, illetve kidolgozása a mai erdőgazdálkodás egyik legnagyobb feladata.        
    </div>
  </div>
</div>

<div class="card">
  <div class="card-header" role="tab" id="questionTwelve">
    <h5 class="card-title">
      <a class="collapsed" data-toggle="collapse" data-parent="#faq" href="#answerTwelve" aria-expanded="false" aria-controls="answerTwelve">
        Felhasznált és ajánlott irodalom:
      </a>
    </h5>
  </div>
  <div id="answerTwelve" class="collapse" role="tabcard" aria-labelledby="questionTwelve">
    <div class="card-body">
      <a href="irodalom.html" target="_blank">BARTHA és KORDA 2017, BODOR 2001a, BÖLÖNI és mtsai 2011g, KEVEY 1997e, 1997f,
        KIRÁLY és mtsai 2011c, KIRÁLY és SZMORAD 2014a       
      </a>
    </div>
  </div>
</div>

</div>

</div>
    
