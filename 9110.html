
<div class="container-fluid">
  <div class="container-fluid">
    <div class="h1 col">9110 – Mészkerülő bükkösök <em>(Luzulo-Fagetum)</em></div>
    <div class="h2 col">mindennapi használatra javasolt (rövid) név: mészkerülő bükkösök</div>
      
  </div>
   
<div id="faq" role="tablist" aria-multiselectable="true">

<div class="card">
  <div class="card-header" role="tab" id="questionOne">
    <h5 class="card-title">
      <a class="collapsed" data-toggle="collapse" data-parent="#faq" href="#answerOne" aria-expanded="false" 
         aria-controls="answerOne">
         Az élőhelytípus értelmezése:
      </a>
    </h5>
  </div>
  <div id="answerOne" class="collapse" role="tabcard" aria-labelledby="questionOne">
    <div class="card-body">
        Gyenge vagy közepes növekedésű (8-25 m magas), felnyíló vagy zárt lombkoronaszintű, 
        bükk dominanciájú, mérsékelten elegyes, cserjeszint nélküli, aljnövényzetében kisavanyodott 
        talajokhoz kötődő lágyszárúak és mohák által uralt erdők. Az élőhelytípus a hazai 
        élőhelytípus-kategóriák (ÁNÉR-2011) közül a mészkerülő bükkösök (K7a) egységét teljes 
        egészében magába foglalja. Nem tartoznak ide a szubmontán-montán régió üde bükkösei (K5 
        = 9130 és 91K0), a bázikus málladékot szolgáltató alapkőzeten álló, sziklaerdei vonásokat 
        mutató mészkedvelő bükkösök (LY3 = 9150), a bükköt ugyan tartalmazó, de egyértelműen 
        kocsánytalan tölgy dominanciájú zárt mészkerülő tölgyesek (L4a), illetve a kocsánytalan 
        tölgy és gyertyán dominanciájú mészkerülő gyertyános-kocsánytalan tölgyesek (K7b = 91G0 
        és 91L0). Szintén nem tartoznak ide a Nyugat-Dunántúl fenyőelegyes, mészkerülő jellegű 
        (elegyként bükköt is tartalmazó) erdei (N13).   
    </div>
    <div class="card-body">
        A faállománytípusok közül potenciálisan (legnagyobb valószínűséggel, mészkerülő 
        aljnövényzet jelenléte esetén) ide sorolhatók a B (1), B-KTT (2), B-EL (6), B-F (7) típusok, 
        illetve bükkös termőhelyen, érzékelhető bükk elegyarány esetén az EKL (58), HNY-EL (70), 
        NYI (79) és NYI-E (80) típusok.    
    </div>
    <div class="container">
      <div class="row">
        <figure class="figure mx-auto">
          <img src="http://fototar.novenyzetiterkep.hu/sites/fototar.novenyzetiterkep.hu/files/k7a_02_resize.jpg" 
                class="figure-img img-fluid rounded" alt="9110_mészkerülő_bükkös">
          <figcaption class="figure-caption">
            <a href="http://fototar.novenyzetiterkep.hu/node/82" target="_blank">
              Mészkerülő bükkösök élőhelytípusra jellemző erdőket ábrázoló képek a Méta fotótárban, ide kattintva.
            </a>
          </figcaption>
        </figure>
      </div>
    </div>
  </div>
</div>

<div class="card">
  <div class="card-header" role="tab" id="questionTwo">
    <h5 class="card-title">
    <a class="collapsed" data-toggle="collapse" data-parent="#faq" href="#answerTwo" aria-expanded="false" 
       aria-controls="answerTwo">
       Termőhelyi viszonyok:
    </a>
    </h5>
  </div>
  <div id="answerTwo" class="collapse" role="tabcard" aria-labelledby="questionTwo">
    <div class="card-body">
        Előfordulásai kifejezetten a bükkös övhöz (azon belül leggyakrabban északi és északnyugati 
        kitettséghez) kötődnek, de azon belül az élőhelytípus erősen edafikus jellegű. Állományai 
        meredek lejtőkön, gerinceken, kifejezetten savanyú málladékot szolgáltató alapkőzeten (pl. 
        csillámpalák, kvarcit, riolit, dácit, gneisz, savanyú homokkő), vagy könnyen kilúgzódó 
        felszínen (kavicsos-agyagos összlet) jelennek meg, ahol az erodálódó, savanyú kémhatású, 
        gyakran sekély termőrétegű talajok helyenként egészen szélsőséges termőhelyi viszonyokat 
        teremtenek. Hidrológiai viszonyok tekintetében kizárólag a többletvízhatástól független 
        kategória jelenléte merülhet fel, a genetikai talajtípusok közül pedig (igen sekély, sekély, 
        illetve kisebb arányban középmély termőréteg-vastagsággal) ranker, podzolos, vagy savanyú, 
        nem podzolos barna erdőtalaj, rozsdabarna erdőtalaj, illetve foltokban sziklás-köves váztalaj 
        fordulhat elő.
            
    </div>
  </div>
</div>

<div class="card">
  <div class="card-header" role="tab" id="questionThree">
    <h5 class="card-title">
      <a class="collapsed" data-toggle="collapse" data-parent="#faq" href="#answerThree" aria-expanded="false" aria-controls="answerThree">
        Az állományok leírása:
      </a>
    </h5>
  </div>
  <div id="answerThree" class="collapse" role="tabcard" aria-labelledby="questionThree">
    <div class="card-body">
        Állományaik az elmúlt évszázadok vágásos erdőkezelésének következtében többnyire 
        egykorúak, egyszintesek, sarj eredetűek, a régebb óta felhagyott vagy szálalóvágással-
        szálalással kezelt erdők ellenben változatos szerkezetűek lehetnek. Lombkoronaszintjükben a 
        bükk <b>(Fagus sylvatica)</b> mellett szórványos elegyfa a bibircses nyír <b></b>(Betula pendula), 
        kocsánytalan tölgy <b>(Quercus petraea)</b>, rezgőnyár <b>(Populus tremula)</b>, madárberkenye <b>(Sorbus 
        aucuparia)</b>, az Alpokalján (feltételezett őshonossággal) esetleg a szelídgesztenye <b>(Castanea 
        sativa)</b> és az erdeifenyő <b>(Pinus sylvestris)</b>. A szubmontán és montán bükkösök talajjal 
        szemben igényesebb elegyfái (például a gyertyán, kislevelű hárs, juharok) az állományokból 
        hiányoznak, vagy nagyon alárendelt szerepűek. Az idegenhonos fafajok közül leggyakrabban 
        fenyőfélék (elsősorban luc, erdeifenyő) elegyedése, vagy foltos-csoportos megjelenése 
        figyelhető meg.     
    </div>   
    <div class="card-body">
        A szélsőségesen savanyú feltalaj és az ebből levezethető rossz tápanyag-ellátottság miatt a 
        cserjeszint rendszerint hiányzik.       
    </div>
    <div class="card-body">
        A gyepszint-borítás változó, a rendszeres avarerózió miatt kiterjedtebb csupasz talajfelszínek 
        is előfordulhatnak. A gyepszint jellemző fajai tipikus acidofrekvens (kisavanyodott talajokhoz 
        kötődő) lágyszárúak: fehér perjeszittyó <b>(Luzula luzuloides)</b>, fekete áfonya <b>(Vaccinium 
        myrtillus)</b>, erdei sédbúza <b>(Deschampsia flexuosa)</b>, erdei nádtippan <b>(Calamagrostis 
        arundinacea)</b>, réti csormolya <b>(Melampyrum pratense)</b>, orvosi veronika <b>(Veronica officinalis)</b>, 
        körtike-fajok <b>(Pyrolaceae)</b>, hölgymál-fajok <b>(Hieracium spp.)</b>, stb. A nyílt, ásványi 
        talajfelszínen jelentősebb mohaborítás fejlődhet ki. A leggyakrabban előforduló mohafajok 
        közül a seprőmoha <b>(Dicranum scoparium)</b>, seprőcskemoha <b>(Dicranella heteromalla)</b>, erdei 
        szőrmoha <b>(Polytricum atteniatum)</b> említhető, míg a mészkerülő bükkösök egyik tipikusnak 
        tartott mohafaja, a fehérlő vánkosmoha <b>(Leucobryum glaucum)</b> ritkábban kerül szem elé.       
    </div>
  </div>
</div>

<div class="card">
  <div class="card-header" role="tab" id="questionFour">
    <h5 class="card-title">
      <a class="collapsed" data-toggle="collapse" data-parent="#faq" href="#answerFour" aria-expanded="false" aria-controls="answerFour">
        Az élőhelytípus beazonosítását segítő további, részletesebb leírás (Á-NÉR 2011):
    </h5>
  </div>
  <div id="answerFour" class="collapse" role="tabcard" aria-labelledby="questionFour">
    <div class="card-body">
       <a href="http://www.novenyzetiterkep.hu/node/806" target="_blank">K7a</a>
    </div>
  </div>
</div>

<div class="card">
  <div class="card-header" role="tab" id="questionSix">
    <h5 class="card-title">
      <a class="collapsed" data-toggle="collapse" data-parent="#faq" href="#answerSix" aria-expanded="false" aria-controls="answerSix">
        Európai és hazai elterjedés:
      </a>
    </h5>
  </div>
  <div id="answerSix" class="collapse" role="tabcard" aria-labelledby="questionSix">
    <div class="card-body">
        Nyugat- és Közép-Európában, valamint Dél-Európa hegyvidéki területein, mindenhol 
        szigetszerűen előforduló élőhelytípus. Jelentősebb kiterjedésben és tipikus kifejlődésben 
        tőlünk nyugatra, atlantikus klímahatás alatt álló területeken található. Hazai területfoglalása – 
        a másodlagosan (erodált talajokon) létrejött, bizonytalan besorolású állományokkal együtt – 
        mintegy 1.300 hektárra tehető. Nálunk elsősorban az Északi-középhegységben (Börzsöny, 
        Mátra, Bükk-hegység, Zempléni-hegység), töredékesen az Alpokalján (főleg Kőszegi- és 
        Soproni-hegység), valamint a Mecsekben fordul elő. A Vasi-hegyhát mészkerülő bükkös 
        jelleget is mutató, de tájhasználati okok miatt másodlagosan kialakult, átmeneti (acidofil-
        mezofil) jellegű állományai (összesen mintegy 800 ha) nagyrészt nem ide sorolandók, így 
        azok a csatolt térképen nem is szerepelnek. Az állományok kb. 60%-a minősíthető kedvező 
        természetességi állapotúnak.         
    </div>
    <figure class="figure">
      <img src="img/9110_meszkerulo_bukkosok.jpg" class="figure-img img-fluid" width="700px" alt="A mészkerülő bükkösök (9110) hazai elterjedése">
      <figcaption class="figure-caption text-center">A mészkerülő bükkösök (9110) hazai elterjedése</figcaption>
    </figure>
  </div>
</div>

<div class="card">
  <div class="card-header" role="tab" id="questionSeven">
    <h5 class="card-title">
      <a class="collapsed" data-toggle="collapse" data-parent="#faq" href="#answerSeven" aria-expanded="false" aria-controls="answerSeven">
        Vegetációs környezet:
      </a>
    </h5>
  </div>
  <div id="answerSeven" class="collapse" role="tabcard" aria-labelledby="questionSeven">
    <div class="card-body">
        Az elsődleges, domborzati-termőhelyi tényezők által meghatározott mészkerülő bükkös 
        állományok mérete rendszerint néhány tized hektártól néhány hektárig terjed. A befoglaló, 
        illetve érintkező élőhelytípusok leggyakrabban szubmontán és montán bükkösök (K5 = 9130 
        és 91K0) és zárt mészkerülő tölgyesek (L4a). Az állományok ritkán sziklai cserjéseket (M7 = 
        40A0) is magukba foglalnak.       
    </div>
  </div>
</div>

<div class="card">
  <div class="card-header" role="tab" id="questionEight">
    <h5 class="card-title">
      <a class="collapsed" data-toggle="collapse" data-parent="#faq" href="#answerEight" aria-expanded="false" aria-controls="answerEight">
        Használattörténet:
      </a>
    </h5>
  </div>
  <div id="answerEight" class="collapse" role="tabcard" aria-labelledby="questionEight">
    <div class="card-body">
        A mészkerülő bükkösök kis kiterjedésű állományait rendszerint a befoglaló üde bükkösökkel 
        (esetleg mészkerülő tölgyesekkel) együtt kezelték. A fahasználat módja sokáig az alacsony 
        vágásfordulóval végzett tarvágás volt, a felújítás vonatkozásában pedig jórészt a sarjaztatásra 
        támaszkodtak. A vágásterületek gyakran pionír fafajokkal (nyír, rezgőnyár) erdősültek újra, de 
        a bükk faanyagának korlátozott felhasználhatósága miatt szokás volt más, értékesebbnek 
        tartott fafajok (luc, erdeifenyő, kocsánytalan tölgy) csemetéről vagy magról való bevitele is. 
        Az erdőhasználat módja (vonszolásos faanyag-mozgatás, erdei alomgyűjtés, legeltetés) miatt 
        jelentkező talajdegradáció ugyanakkor az acidofrekvens fajok elterjedésének kedvezett, ezért 
        az üde bükkösök termőhelyén másodlagosan is kialakultak mészkerülő bükkös jellegű 
        (átmeneti jegyeket viselő, de a 9130 élőhelytípushoz sorolandó) állományok.        
    </div> 
    <div class="card-body">      
        A 20. század második felétől a mészkerülő bükkösök jelentős része véderdőként kikerült a 
        rendszeres gazdálkodás köréből, továbbra is művelt állományaikban pedig meghonosodtak a 
        mezofil bükkösöknél is használt állománynevelési és erdőfelújítási eljárások. Utóbbiak közül 
        az egyenletes bontáson alapuló (ún. ernyős) felújítóvágás vált általánossá, mely módszer 
        kíméletesebb megoldásai a leromlott állományok részleges regenerációját is lehetővé tették.      
    </div>
  </div>
</div>

<div class="card">
  <div class="card-header" role="tab" id="questionNine">
    <h5 class="card-title">
      <a class="collapsed" data-toggle="collapse" data-parent="#faq" href="#answerNine" aria-expanded="false" aria-controls="answerNine">
        Erdődinamika:
      </a>
    </h5>
  </div>
  <div id="answerNine" class="collapse" role="tabcard" aria-labelledby="questionNine">
    <div class="card-body">
        A mészkerülő bükkösök vegetációdinamikai sajátosságai sok tekintetben megegyeznek a 
        szubmontán és montán bükkösöknél elmondottakkal. Jelentős különbség ugyanakkor a 
        felújulási, differenciálódási folyamatok lassabb üteme, mely elsősorban a gyér 
        avarborítottságú talajfelszín (mint a csírázás szempontjából meghatározó szubsztrát) 
        előfordulásából és a szárazabb, tápanyagszegény termőhelyi viszonyokból vezethető le. Az 
        üde bükkösökre jellemző, konszociáció-képzésre hajlamos elegyfák (pl. gyertyán) itt 
        hiányoznak, viszont fokozottan jelentkezhet például a nyíresedés, vagy a kecskefűz, 
        rezgőnyár terjeszkedése. A kedvezőtlen talajfolyamatok egy drasztikus beavatkozást (pl. 
        tarvágást) követő átmeneti (pionír fafajú, degradált) állapotot hosszabb ideig is 
        stabilizálhatnak. A sovány termőhelyek miatt a bolygatásokat követő gyomosodás viszont 
        minimális.
            
    </div>
  </div>
</div>

<div class="card">
  <div class="card-header" role="tab" id="questionTen">
    <h5 class="card-title">
      <a class="collapsed" data-toggle="collapse" data-parent="#faq" href="#answerTen" aria-expanded="false" aria-controls="answerTen">
        Veszélyeztetettség:
      </a>
    </h5>
  </div>
  <div id="answerTen" class="collapse" role="tabcard" aria-labelledby="questionTen">
    <div class="card-body">
        A mészkerülő bükkösök természetességi állapotát – bár az állományok egy része véderdőként 
        gazdálkodás alóli mentességet élvez – továbbra is érzékenyen befolyásolhatja az 
        erdőgazdálkodás. Az elegyesség fenntartása (a pionír elemek legalább részleges megőrzése), 
        az állományok vegyesebb korszerkezetének megtartása vagy kialakítása, az álló és fekvő 
        holtfa megmaradása, a mikrohabitatok és ritka fajok megőrzése alapvetően az 
        erdőgazdálkodási tevékenységen múlik. További veszélyeztető tényező lehet az idegenhonos 
        fafajok (fenyők) mesterséges bevitele és a rendszerint itt is érvényesülő vadkárosítás.       
    </div>
  </div>
</div>

<div class="card">
  <div class="card-header" role="tab" id="questionEleven">
    <h5 class="card-title">
      <a class="collapsed" data-toggle="collapse" data-parent="#faq" href="#answerEleven" aria-expanded="false" aria-controls="answerEleven">
        Gazdasági és természetvédelmi jelentőség:
      </a>
    </h5>
  </div>
  <div id="answerEleven" class="collapse" role="tabcard" aria-labelledby="questionEleven">
    <div class="card-body">
        A mészkerülő bükkösök csekély kiterjedésű állományai általában kedvezőtlen termőhelyen 
        álló, gyenge fatermésű, gazdasági szempontból kevésbé értékes erdők. Gazdálkodási célú 
        tevékenység (lehetőleg folyamatos erdőborítás biztosítása mellett) csak az enyhébb lejtőkön, 
        kevésbé extrém termőhelyen előforduló állományokban lehet elfogadható. A szélsőséges 
        termőhelyű mészkerülő bükkösök (faanyagtermelést nem szolgáló üzemmód mellett) minden 
        esetben véderdőként kezelendők, a kisebb, önálló erdőrészlet kialakítását lehetővé nem tevő 
        állományok pedig egy famagasságnyi védősávval együtt véderdő-jellegű fenntartást 
        igényelnek.         
    </div>
    <div class="card-body">
        A mérsékelt gazdasági jelentőség mellett a mészkerülő bükkösök számottevő 
        természetvédelmi jelentőséggel bírnak (az állományok zöme védett természeti területre is 
        esik). Faállományuk révén egyrészt a mezofil bükkösökhöz erősen hasonló élőhelyi 
        környezetet biztosít az erdei életközösség (elsősorban az állatvilág) tagjai számára, másrészt a 
        kisavanyodott talajfelszín különleges szubsztrátot kínál számos specialista fajnak, így többek 
        között ritka moha- és páfrányfajoknak, körtikéknek, korpafüveknek. Összességében ritka, 
        védett fajoknak is otthont adó, unikális, kíméletre szoruló élőhelytípusról van szó, melynek 
        jövőbeni megőrzése a biológiai sokféleség fenntartása, illetve a Natura 2000 célok elérése 
        szempontjából meghatározó jelentőséggel bír.    
    </div>
  </div>
</div>

<div class="card">
  <div class="card-header" role="tab" id="questionTwelve">
    <h5 class="card-title">
      <a class="collapsed" data-toggle="collapse" data-parent="#faq" href="#answerTwelve" aria-expanded="false" aria-controls="answerTwelve">
        Felhasznált és ajánlott irodalom:
      </a>
    </h5>
  </div>
  <div id="answerTwelve" class="collapse" role="tabcard" aria-labelledby="questionTwelve">
    <div class="card-body">
        BARTHA és KORDA 2017, BORHIDI 1997c, HORÁNSZKY 1964, SIMON 1977, SZMORAD 1994, 2001c, 2011, 
        SZMORAD és mtsai 2011, SZMORAD és KIRÁLY 2014
    </div>
  </div>
</div>

</div>

</div>
    
